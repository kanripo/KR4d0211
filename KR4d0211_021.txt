# -*- mode: mandoku-view -*-
#+TITLE: 香溪集
#+DATE: 2015-09-23 10:21:48
#+PROPERTY: LASTPB  <md:KR4d0211_SBCK_016-1a>
#+PROPERTY: JUAN 21

<md:KR4d0211_SBCK_019-8b>¶
二十一¶　　　　　宋　范浚　撰
　　傳
　　　徐忠壯¶傳
　　　漢忠臣翟義傳
　　　蔡孝子<md:KR4d0211_SBCK_019-12a>¶傳<md:KR4d0211_SBCK_021-1a>¶　　徐忠壯傳¶
徐徽言字彦猷衢之西安人少為諸生泛渉書傳負¶氣
<pb:KR4d0211_WYG_021-1b>
豪舉有竒志大畧喜談功名事宣和末知石州㝷¶權守
晉寧軍時金人大入圍攻太原支兵障嵐石及¶瀕河要
阨處絶我饋援察訪使張灝以徽言嘗統河¶西軍討夏
人為知名將因奏使率兵掎敵牽掣太原¶之圍徽言提
選卒三千徑進一戰大克遂通嵐石以¶北朝廷竒其功
就命知晉寧兼嵐石路安撫使敵再¶入攻國都陜西制
置使范致虚糾合西諸侯兵赴難<md:KR4d0211_SBCK_021-1b>¶檄徽言鎮守河西㑹
詔分遣大臣割兩河地子敵以¶紓患同知樞宻院事聶
<pb:KR4d0211_WYG_021-2a>
昌出河東為兵刼脅割河西¶三州予夏人晉寧民大恐
曰棄麟府豐我將不得獨¶全柰何徽言曉告父老第毋
恐此行人失使指耳三¶州自河西地藉令割棄事出詔
意猶當中覆且建不¶可况无尺一書邪㝷聞朝命自以
麟府豐及晉寧俱¶𨽻陜西徽言遂引兵復三州并取嵐
石等郡邑已而¶兩京繼覆河東河北名城劇鎮往往陷
没徽言能固¶軍飭備&KR1600;甲蒐衆田並塞地儲具饒衍士
告無衣則¶潛兵夜絶河斫柵襲敵數得帛以濟又教戈
<pb:KR4d0211_WYG_021-2b>
船卒乗<md:KR4d0211_SBCK_021-2a>¶羊渾脫亂流渡掩敵不儆敵日虞見襲震悸不
能軍¶乃増兵備克胡寨吳堡津用渠帥為九州都統結
壘¶對晉寧以相持徽言出竒兵挑使戰擒之以歸敵衆¶
大懼相謂曰必是人也為我患者于是以晉寧為憂¶建
炎二年冬敵自蒲津濟入夏陽澄城趣延安綏徳¶延安
帥委守去綏徳迎降敵行无累遂薄晉寧先是¶徽言移
府州約折可求出師夾㢁敵母坐自困待禍¶至可求以
敵質其子故與之通敵挾可求招徽言城¶下徽言視可
<pb:KR4d0211_WYG_021-3a>
求為外舍親乃登陴以大義譙數之可¶求仰曰君于我
胡太旡情徽言攝弓厲言曰爾于國<md:KR4d0211_SBCK_021-2b>¶家不有情我尚于
爾何情寧惟我无情此矢尤无情¶一發中之可求走因
出兵縱擊大敗敵遂斬羅索貝¶勒之子當是時河東環
境為敵區獨晉寧屹然孤墉¶横當敵衝勢相百不亢而
徽言堅壁持久撫摩疲傷¶距禦外攻遣没人泅河嘯王
民逃伏山谷者幾萬衆¶浮筏西渡與敵鏖河上大小數
十戰戰輒俘殺過當¶晉寧地勝號天下險徽言廣外城
<pb:KR4d0211_WYG_021-3b>
東壓河下壍不測¶譙堞雄固備械甚設命諸將畫隅分
守敵至則自致¶死力其處以勁兵往來為逰援敵進攻
數僨負不得¶志圖之益急為堙繚城笮隍陣晉寧俗不
井飲寄汲<md:KR4d0211_SBCK_021-3a>¶于河敵驅降人載茭石湮壅股流城中水乏
絶資廪¶亦浸罄鎧仗亡弊人人惴憂知殞無日徽言能
得衆¶心奮枵餓殘夷之餘裒折槊斷刃矢死固守既久
無¶援自度不支取&KR0008;機篦格若凡守具悉火之曰無以¶
遺敵遣人挾液蜜書儳道走東南告其兄昌言曰徽¶言
<pb:KR4d0211_WYG_021-4a>
孤國恩死矣兄其勉事聖君一夕内應者繫帛書¶飛笴
上隂約羅索啟外郛納敵兵徽言擁帳下士决¶命戰門
中幾百遇所格殺甚衆左右死傷亦畧盡退¶嬰牙城以
守敵攻不已衆蟻登徽言坐堂上慷慨語¶將士我天子
守土臣義不見衊敵手因拔佩刀自擬<md:KR4d0211_SBCK_021-3b>¶左右號救持之
急不及剄敵兵猥至得挾徽言去然¶尚憚其威不敢暴
羅索得徽言所親俾說徽言盍具¶冠韍見敵帥徽言叱
曰朝章覲君父禮以入穹廬可¶乎汝素厚我且華人士
<pb:KR4d0211_WYG_021-4b>
類而仕于北朝不即愧死顧¶以為榮欲詫我且為敵揺
吻作說客耶不亟去吾力¶猶能搏殺汝羅索就見徽言
語曰二帝北去爾其為¶誰守此徽言曰吾為建炎天子
守羅索曰我兵南矣¶中原事未可知何自苦為徽言怒
答曰吾恨不尸汝¶輩歸見天子將以死報太祖太宗地
下庸知其他羅¶索又出旁行偽制撼訹徽言曰能小屈
當使爾世帥<md:KR4d0211_SBCK_021-4a>¶延安舉闗陜地併有之徽言益怒罵曰吾
荷國厚恩¶死正吾所此膝詎為敵屈耶爾此時當親刃
<pb:KR4d0211_WYG_021-5a>
我不可¶使餘人見加羅索舉㦸向之覬其懼伏徽言意
象自¶若披衽迎刃無小變敵衆知不可屈遂射殺之尼
堪¶聞徽言死怒羅索曰爾麄很何專殺義人以逞爾私¶
治其罪甚慘羅索亦自恨悔不已城圍凡五月徽言¶以
建炎二年二月二十三日死本道使者與宣撫使¶相次
以聞朝廷嗟悼贈晉州觀察使明年昌言具晉¶寧死事
本末上之天子加恩賜諡忠壯再贈彰化軍¶節度使河
西之人思徽言不忘家繪其象又廟祀之<md:KR4d0211_SBCK_021-4b>¶蘭谿范浚曰
<pb:KR4d0211_WYG_021-5b>
徽言死封疆于祭法宜祀其得所以易¶名者以勸忠也
惟我國家受天命臣萬方聖聖繼承¶仁涵澤濡海内澹
然熙又怡逸埀二百載民華顛不¶目金革戎政垢玩將
駘弱不武士卒墮冗耄瞶備數¶伍符戈甲盬蠧城障夷
陁一旦外侮間釁發兵南下¶鼓行長駈所向降陷大都
小邑督帥偏禆捐城跳身¶望旗奔遁或除館具炊以遲
寇至茍幸脫死不畏不¶愧不可指數有如忘身殉國伏
節不撓蓋千萬僅得¶一二可者焉至若忠規義槩魁壘
<pb:KR4d0211_WYG_021-6a>
竒傑殆未有如徽¶言比者方徽言力保晉寧蓋患敵鴟跱
寰甸日夜腐<md:KR4d0211_SBCK_021-5a>¶心疾首欲疸其脅腋而潰亡之及勢蹙力窮
猶自厲¶作氣齽齘視敵雖見執耿介不少衰彼非不知一
屈¶首可偷活且得大利而勁節挺挺之死不變其所存¶豈偶
然哉子聞徽言與劉光世束髪雅故光世為鄜¶延總管被
命援太原次吳堡津輒頓不進徽言移書¶趣行未聼又喻
以太原危不守旦暮望救總管奉詔¶赴急不宜稽固取方
命罪光世猶前却徽言即露章¶劾其逗撓封副予之光世
<pb:KR4d0211_WYG_021-6b>
惶遽引道又河東人不忍¶敵侵虐甚愁惋吟嘯企而望官軍
覬得合擊敵徽言¶使人潛結汾晉間土豪有能鳩兵收故
地即表功隨<md:KR4d0211_SBCK_021-5b>¶所復郡邑世襲守長使還得首領千百人衆四
十餘¶萬條其事以聞俟報可即欲身率精甲𢷬太原徑取¶
鴈門留兵戍守部聚所結土豪并力圖敵且曰定全¶晉則
形勝為我有中原當指期平投機一時㑹不可¶失奏上㑹詔
徽言聼鄜延王庶節制議既格沮兵不¶復出嗟乎守晉寧
而急太原又將取全晉以規復中¶夏此其意豈特欲引嵗月
<pb:KR4d0211_WYG_021-7a>
死孤壘以為名哉而卒賫¶志以殁義士所為悼歎者也
初光禄卿范寅敷陷敵¶中後自拔由河東以歸上書行
在述敵曲折且言敵¶人稱南朝善戰能堅守惟晉寧徐
徽言陜州李彦先<md:KR4d0211_SBCK_021-6a>¶二人道中見汾晉人被驅至晉寧攻
城折北創傷歸¶者係踵也又盛稱徽言數蹀血窘敵縛
九州都統殺¶羅索貝勒子敵方益甲偫粟期必拔晉寧
晉寧勢孤¶阽不可支朝廷乃遣使撫喻河西諸郡因詔
徽言率¶所部詣行在使者間闗行累月始達鄜延而晉
<pb:KR4d0211_WYG_021-7b>
寧城¶陷徽言殁久矣嗚呼惜哉¶
　　漢忠臣翟義傳¶
漢忠臣曰翟義字文仲永始丞相方進少子以父任¶為
郎稍遷諸曹年二十出為南陽都尉宛令劉立¶與曲
陽侯為婚又素名州縣輕義年少義行太守事<md:KR4d0211_SBCK_021-6b>¶行縣至
宛時丞相史在宛傳舍立載肴酒過謁丞相¶史飲未竟
而義亦至外吏白立立語自如義内謁徑¶入立迺下走
義既還大怒案立主守盗十金賊殺不¶辜縛送鄧獄掾
<pb:KR4d0211_WYG_021-8a>
夏恢以宛大縣恐見簒奪白義可因¶隨後行縣送鄧義
曰欲令都尉自送則如勿收邪載¶環宛市乃送吏民不
敢動威震南陽後為𢎞農太守¶遷河内太守青州牧所
居著名有父風烈而勁正實¶過之徙為東郡太守數嵗
平帝崩王莽居攝義心惡¶之乃謂姊子上蔡陳豐曰莽
今攝天子位號令天下¶故擇宗室幼稚者以為孺子依
託周公輔成王之義<md:KR4d0211_SBCK_021-7a>¶且以觀望必代漢家其漸可見方
今宗室衰弱外無¶彊藩天下傾首服從莫能亢扞國難
<pb:KR4d0211_WYG_021-8b>
吾幸得備宰相¶子身守大郡父子受漢厚恩義當為國
討賊以安社¶稷欲舉兵西誅不當攝者選宗室子孫輔
而立之設¶令時命不成死國埋名猶可以不慚于先帝
今欲發¶之乃肯從我乎豐年十八勇壯許諾義遂與東
郡都¶尉劉宇嚴鄉侯劉信信弟武平侯璜等結謀舉兵
立¶信為天子義自號大司馬大將軍移檄郡國言莽鴆¶
殺孝平皇帝矯攝尊號今天子已立共行天罰郡國¶皆
震北至山陽衆十餘萬莽聞之大懼迺遣孫建王<md:KR4d0211_SBCK_021-7b>¶邑等
<pb:KR4d0211_WYG_021-9a>
與義㑹戰義敗見殺嗚呼莽之亂漢酷矣弑君¶竊國罪
貫浮于田閻漢廷羣臣曽無一以忠憤聞者¶劉歆劉宏
皆宗室至為莽國師將軍義兵之西歆反¶為莽屯宛宏
反為莽將兵劉氏若此他姓臣復何望¶哉莽始聞義起
師㑹漢羣臣宣言周公攝政管蔡挾¶禄父畔周事以義
挾劉信比之漢羣臣皆云不遭此¶變不章聖徳其佞媚
乃爾又豈復有以忠憤興者乎¶于斯時也獨一翟文仲
能憑區區東郡建倡大義欲¶戴漢宗為國誅逆功雖不
<pb:KR4d0211_WYG_021-9b>
遂其意象為如何抑又聞¶義兵初興三輔人霍鴻輩並
起應義謀攻長安衆至<md:KR4d0211_SBCK_021-8a>¶十餘萬亦不可謂無人助也莽
方惶懼至不能食日¶夜抱孺子告禱髙廟放大誥作䇿
班行天下諭當反¶政孺子意使義此時得一戰勝則戮
元兇如摧枯復¶明辟如反手功必成矣不幸至于遽敗
猶宜録其忠¶義大節標表而旌明之班氏作史既不為
義特書而¶附見于方進傳後又譏義不量力以隕其宗
春秋褒¶貶之㫖固如是乎義言死國埋名猶可以不慚
<pb:KR4d0211_WYG_021-10a>
于先¶帝情辭慷慨固以隕宗殉國自期矣不量力而死
孰¶與事漢賊而生乎固之評于是為大失因補其遺作¶
漢忠臣翟義傳<md:KR4d0211_SBCK_021-8b>¶　　蔡孝子傳¶
蔡定字元應越之㑹稽人家世㣲貧父革依郡獄吏¶傭
書以生力使定學身勞苦資之以故定處黌校稍¶稍有
稱郡獄吏一日坐舞文法被繫革以詿誤例在¶劾中
革年七十餘矣法當免繫鞫胥任澤削其籍年¶而入之
<pb:KR4d0211_WYG_021-10b>
罪罪且與獄吏等案具府奏上之方待命于¶朝故俱久
囚而革不得獨决定竊痛念父當耆年以¶非辜墮圄狴
誓將身贖數詣府號訴請代坐獄弗許¶請効命于戎行
弗許請𨽻伍符為兵又弗許定知父¶終不可贖也仰而
呼曰天乎將使定坐視父纒徽纆<md:KR4d0211_SBCK_021-9a>¶乎父耄耋不應連繫
傭書罪不應與獄吏等理明矣¶而無所云訴父老而刑
定之生其何益乎定圖死矣¶庶有司哀憐幸而釋父則
雖委身重泉于登天為不¶殊于是預自誌銘其墓又為
<pb:KR4d0211_WYG_021-11a>
狀若詣府者結置袂間¶皆叙陳致死之由兾其父之必
免也以建炎元年十¶二月二十九日自没河死府帥聞
之驚曰真孝子也¶立命出革厚為定具棺歛事而撫賙
其家蘭溪范浚¶曰嗚呼大孝吾不得而見也孝若定者
亦今世之所¶鮮聞也世之人視親若視其妻子之心切
焉者無也¶彼惟庸愛在妻子而斯須之愛在親親有勞
苦不肯<md:KR4d0211_SBCK_021-9b>¶一勤其手足代之其肯殺身以出父于囚牢中
乎今¶之為人子者有觴酒豆肉持羞其親則已色然自
<pb:KR4d0211_WYG_021-11b>
得¶謂為難能之孝况若定之捐軀活父其為孝又可究¶
乎予得定所為誌銘與狀感其言情哀至至為泣下¶念
定孝若是是宜見旌于時而事不上聞定將無以¶自見
故為定作傳兾他日萬一獲私于良史氏¶
　
　
　
　香溪集巻二十一¶
<md:KR4d0211_SBCK_022-1a>¶
<pb:KR4d0211_WYG_022-1a>
欽定四庫全書
　香溪集巻二十二¶　　　　　　宋　范浚　撰
　　墓誌
　　　髙府君墓誌銘
　　　安人胡氏墓誌銘
　　　吳子琳墓誌銘
　　　夫人章氏合祔誌
　　　張府君墓誌銘
<pb:KR4d0211_WYG_022-1b>
　　　右朝請郎致仕范公墓誌銘(代/)
　　祭文
　
