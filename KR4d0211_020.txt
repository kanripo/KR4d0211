# -*- mode: mandoku-view -*-
#+TITLE: 香溪集
#+DATE: 2015-09-23 10:21:48
#+PROPERTY: LASTPB  <md:KR4d0211_SBCK_016-1a>
#+PROPERTY: JUAN 20


者聖王之牧天下也以為土地甚大非國家所能盡
治又非國家所當盡私故悉天下土地授之於民使播
種五穀而什一其稅焉聖王又以五穀不能自實必得
天地餘和以滋熟之然後有成而不害故又為之立宰
相而調隂陽焉既授以土地又為之調隂陽則上之所
以為民者至矣於是而民有不勤田有不治則非歳時
之罪也為主吏者從而詰曰爾地肥矣而天時不乖爾
田胡不遂乎爾為稼穡之不勤耘耔之不力以至若是
<pb:KR4d0211_WYG_006-9a>
其荒也爾責其可逃乎是雖榖不粒登督其稅收之可
也是非主吏之虐也其或隂陽失和炎雨愆節以水以
旱而穀粟不登則非人力之罪蓋歳時之不宜也於是
而覈其水旱所當稅者免之可也主吏又從而詰曰爾
之田胡為若是吾不知有水旱但知稅之入也稅不入
從而扑之是非主吏之虐耶今國家之法若曰民田有
水旱不當稅者免之官吏不恤罰及無赦嗚呼其旡良
法耶其无良吏耶
<pb:KR4d0211_WYG_006-9b>
　　題史記貨殖傳
昔仲尼深防禍原斥喻利者為小人謂賜貨殖為不受
命至哉言乎余讀太史公書論魯中習俗盛衰益知利
之能敗人也雖篤行厲志之士猶將忸忲浸淫日入於
沓貪卑鄙而不自知宜聖人憂患後世稽其弊而絶之
深也始髙皇帝誅項籍舉兵圍魯魯諸儒尚講誦習禮
樂絃歌不絶當是時魯之老弱被堅介父子守危堁飛
石流矢雨集於譙樓睥睨之間是宜人人出力鍜甲摩
<pb:KR4d0211_WYG_006-10a>
刃矯箭控弦堅守鏖鬭救死其頸悸恐之不暇而諸儒
乃獨傲然髙冠緩帶歌誦古義矩步磬立拱揖拜起乎
几席俎豆之間油然如无事時此其於學業可謂信之
篤守之固矣逮其後曹邴氏以鐵冶起富至巨萬貰貸
行賈徧郡國魯人於是多歆慕之逐去文學而趨利嗟
乎人之所甚畏者死也方魯諸儒在圍兵中講道益勤
阽於危且不奪頋天下何物足以移之哉及一怵於利
遽棄其學而趨赴之貪惏冒沒无所不至至使人謂魯
<pb:KR4d0211_WYG_006-10b>
國好賈趨利甚於周人嗚呼利之能敗人也如此可不
戒哉予聞諸前志曰以義為利夫惟義之所安然後可
以為利蓋義既安矣何利如之孔子厄陳蔡自以為幸
而曰庸知吾不得之桑落之下是藜羮不糝者孔子之
利也顔子居陋巷聖人正色賢之於徳行為稱首是簞
食瓢飲者顔子之利也伊尹非其義繫馬千駟而不視
孟子以不辨禮義受萬鍾為耻千駟萬鍾世以為利二
子以舍千駟萬鍾安於義為利苟不知此而欲用積貲
<pb:KR4d0211_WYG_006-11a>
潤屋曰此為吾利卒至或不得名一錢以䘮其身豈不
悖哉
　　題韓愈原道
韓愈原道以為堯傳舜舜傳禹至湯文武周公孔子孟
軻軻之死不得其傳嗚呼愈誠知道者而略子思耶原
道而不知有子思則愚知有子思而不明其傳則誣愚
與誣皆君子所不取愈誠知道者耶自夫子没而微言
絶七十子終而大義乖至于孟軻道微久矣軻不得之
<pb:KR4d0211_WYG_006-11b>
子思尚誰傳哉夫子思之學見於中庸又見於孔氏之
遺書中庸列於經學者口誦而心維章章也其至言奥
㫖精深髙妙非得孔子之傳能語是耶孔氏之遺書述
子思備矣而後世寡能究其說宜愈之略之也昔者夫
子厄於陳蔡天下之至戚也以子貢髙弟猶欲夫子少
貶焉惟顔淵則曰不容何病不容然後見君子而夫子
亦歌兩柱之間欣然自喜曰於丘其幸乎蓋聖賢方以
是知自異於流俗而樂之其寧以不容為病乎是道也
<pb:KR4d0211_WYG_006-12a>
子思親見夫子而得之故困于樂朔不為病胡母豹謂
之曰子好大世莫能容子盍亦隨時乎子思曰大非所病
所病不大也凡所以求容於世為行道也毁大以求容
吾何行焉大不見容命也毁大以求容病也吾弗改矣
從是觀之子思得孔子之傳不疑矣而後世寡能究其
說宜愈之略之也子思嘗曰伋於進瞻亟聞夫子之教
其對魯穆公亦云臣所記臣祖之言有親聞者故曰是
道也子思親見夫子而得之
<pb:KR4d0211_WYG_006-12b>
　　書曹參傳後
蕭何佐漢功大矣曹參何足以擬之而時稱蕭曹至于
今無異辭何哉惟參守畫一之法不少變是其所以與
何齊名比功者也秦為亂政虐刑毒屠无辜百姓以目
人祈死家懼及辜而何輔髙帝拯之塗炭僅以蘇息如
更生矣使參繼何後創設新令改厥舊章則所以防民
者寖宻誰不懷畏其異秦虐幾何惟參以為己之能既
出何下惠帝之明且不逮髙祖與其易律改貫過為紛
<pb:KR4d0211_WYG_006-13a>
擾孰若習前守舊與民安業坐以無事已而刑用幾措
生人滋殖君髙拱臣埀紳而天下晏然計成挈効與何
等矣曰蕭曹寧少愧哉
　　為周昌對吕后辭
漢髙祖既崩孝惠帝立吕太后使使召趙王如意趙相
周昌令王稱疾不行使者三反昌卒不遣趙王太后怒
使召昌至謁太后太后罵曰爾不知我怨戚氏乎而不
遣趙王昌無應辭為昌對曰臣之不遣趙王正用太后
<pb:KR4d0211_WYG_006-13b>
怨戚氏深也髙皇帝之於趙王也有遺慮故不以屬太
后而以屬庸臣使臣相之臣今順㫖遣王是内王鐵鼎
間也臣茍得沒將戴何面目見先帝地下往當戚姬得
幸先帝時王幾代太子數矣臣不敢愛身出萬死庭争
之東箱之所聞太后之不忘也(昌庭爭時太后側耳於/東箱聽見昌為跪謝曰)
(微君太/子幾廢)臣其敢誣方臣之爭太子也非有惡於趙王惟
社稷是為今臣固不奉詔也亦非有好於趙王惟託孤
之忠是力太后即召王并戚氏殺之臣必以死塞責臣
<pb:KR4d0211_WYG_006-14a>
死足以謝先帝矣未知太后廟見何如容耳今皇帝慈
仁孝愛遇趙王有恩(句/)心亦不願太后與戚氏為寃獨
恐得罪故不敢言今皇帝能忘趙王前日之逼太后顧
不能置戚姬於慮外乎太后始與戚姬角争宫中俱思
後禍太后恐戚姬圖已故以太子見廢為憂戚姬亦恐
太后圖已故以王之不立為憂憂雖殊懼患之心等耳
今太后一得志遂忘己憂而復措人於憂耶后之能無
憂也以臣言今臣之為戚氏趙王言也亦願使之無憂
<pb:KR4d0211_WYG_006-14b>
如太后也誠能釋前恨棄舊惡撫戚氏母子終全活之
則天下歸仁髙廟慰悅矣
　　設淮隂先生說李孝逸辭
唐光宅元年栁州司馬李敬業等起兵江都檄數武后
過惡復廬陵王天子位后遣左玉鈴衛大将軍梁郡公
李孝逸将兵往擊之時淮隂先生屏居下鄉澤中聞梁
公兵且至仗䇿謁麾下孝逸上客遇之先生間見曰僕
非為将軍乏前馬故來備指呼也竊不自陋願有謁也
<pb:KR4d0211_WYG_006-15a>
孝逸曰何以教之先生曰僕聞李敬業起兵維揚將軍以
三十萬衆討之有諸乎孝逸曰有之先生曰師出無名
事故不成聞敬業起兵矣未聞其何名也孝逸曰敬業
開三府檄郡縣以復辟為名先生曰然則将軍討之何
也孝逸曰敬業刺眉州以墨敗既左授内鞅鞅觖望嘯
羣失職盜弄廣陵庫兵實自稱亂名復辟耳天后赫怒
䥴其先世官爵破邱墓削屬籍命孝逸討之先生曰敬業
固亂人然将軍視敬業罪孰與天后多今武氏貫盈神
<pb:KR4d0211_WYG_006-15b>
誘厥衷以三十萬衆畀將軍是天奪之柄而授李氏使
復唐赤武族也將軍不以此時亟返兵西問罪於僣臨
朝者獨敬業是急僕愚以為過矣且敬業心雖不然而
名為復辟将軍以國近屬討之沮天下忠義心昔王莽
簒漢翟文仲倡義東都劉宏以宗室家子将莽兵討義
僕嘗為漢切齒於宏将軍不幸幾近之恐天下復有切
齒如僕者矣孝逸曰如先生言吾亦私念之然吾衆非
得素拊循者人人心殊未可以口舌說也今吾欲西脫
<pb:KR4d0211_WYG_006-16a>
一夫悍然呌呼不我從則三十萬衆抗手旅拒吾事敗
矣先生将奈何先生曰嘻将軍過計甚矣天后盜國柄
隂忍戾刻殺人如刈菅芥母姉兄姪魚肉殘之包藏禍
心剪剥肺腑耆老元舅身誅族夷羣臣凛然若兵在頸
天子始即位未有愆於厥身后思肆其頟頟刼脅幽之
雖名立相王實與囚等天下之人推心搤腕抱憤侵骨
戴目傾耳思得扶義者輔以興唐若旱之望雨故敬業
等席人怨謀起事不旬日兵十餘萬楚州司馬李崇福
<pb:KR4d0211_WYG_006-16b>
率所部應之山東梁宋士被甲䝉胄炊麥為飯以待敬
業此人心戴唐可見矣況将軍親宗蕃又擁見衆勢足
以圖國茍因民欲建大義誰不附和将軍盍令于衆曰
武氏反易天常縶辱至尊芟薙天枝斵喪王室流毒海
内将與士大夫囬旗内向崇奨李氏滅殺諸武以成復
辟功若等尚克一心其庸有濟則大勲大賞當與士大
夫共之如是而衆不從兵不㨗諸武不誅神器不正天
子不復御僕請斷頭穴腹以謝将軍僕雖至愚亦安能
<pb:KR4d0211_WYG_006-17a>
以不肖之身試嘗将軍事哉孝逸曰先生言固善然敬
業不可失如先生計姑後圖之先生曰不然智者不縱
敵以自災勇者不背時而失利觀事之會間不容穟行
之有疑禍如發矢天后志革命欲南面而行其意非一
日積也盍及其未作也而先之有如因敬業事遂易副
禕襲旒衮剗剔唐號坐移鼎龜必且盡滅景元子孫而
後慊将軍义手從族之不暇其及圖之乎且将軍不即
返兵又助之討敬業是為賊抗捕自剚刄其腹也将軍
<pb:KR4d0211_WYG_006-17b>
獨不聞漢灌嬰事乎昔諸吕擅權危漢齊哀王因之率
兵向關以誅禄産為名禄産遣灌嬰將而擊齊兵嬰至
滎陽謀曰破齊還報此益吕氏資也乃留屯滎陽與齊
連和以待吕氏變共誅之将軍必欲取敬業得無為武
氏資乎誠能幸聽僕計命緩頰士持尺檄諭敬業等告
以逆順使受約束併兵鼓而西則灌嬰䇿也且禄産将
南北軍時髙后既崩矣朱虛東牟與大臣等猶日夜圖
之如坐燒屋之下今天后在世既擅廢立事又廟其祖
<pb:KR4d0211_WYG_006-18a>
而王之武家羣兒挾后力日以䟦扈謀危社稷勢踰禄
産且十倍乃反翫而不戚竊為将軍惑之孝逸自以天
后遇己不能如淮隂言猥曰先生固云云豈以孝逸而
圖武氏者使孝逸受命于廟而逸賊于野無乃得罪于
先帝神靈乎淮隂察孝逸終不入其語因摩切之曰僕
以将軍為忘先帝遂不念也若猶念之固善往先帝為
天后鉗勒戚戚未嘗一日歡或仰屋切嘆晚歳逾憤鬱
至氣逆不能乗馬其誰之由将軍不念此而廢命是懼
<pb:KR4d0211_WYG_006-18b>
得罪先帝多矣何逸賊如之孝逸竟固謝曰先生姑休
吾將思之淮隂遂不揖拂衣去曰是女子而髯其頥者
何足語天下計因咋其舌至血流襟曰我失吾言以自
譴也既而孝逸以兵殺敬業武承嗣忌之卒竄死而天
后革命號周
　壬寅歳余與故友潘彪文虎夜讀唐書李孝逸傳文
　虎曰孝逸唐王孫不知有唐何也豈無以大義告之
　者乎余曰是時宗子賢孝逸而不置之死以非孝逸
<pb:KR4d0211_WYG_006-19a>
　不將也彼方見親遇雖辯口百說且不用因設淮隂
　先生說李孝逸辭以祛文虎意今十八年矣嘗以示
　李叔易叔易曰何辯若此與子它文不類余告以為
　文虎設辭之由叔易曰固吾所疑也庚申十月三日
　偶閲舊文念文虎骨朽久矣叔易近亦下世感嘆泣
　數行下因書此寫余悲且以志叔易之知言
　
　
<pb:KR4d0211_WYG_006-19b>
　
　
　
　
　
　
　
　香溪集巻六

<pb:KR4d0211_WYG_007-1a>
欽定四庫全書
　香溪集巻七　　　　　　　宋　范浚　撰
　　論
　　　性論上
　　　性論下
　　　詩論
　　　易論
　　　書論
<pb:KR4d0211_WYG_007-1b>
　　　春秋論
　　　月令論
　　性論上
天降𠂻曰命人受之曰性性所存曰心惟心無外有外
非心惟性無偽有偽非性偽而有外者曰意意人之私
也性天之公也心主之也意迷之也迷而不復者為愚
知而不迷者為知不迷而止焉者為仁仁即心心即性
性即命豈有二哉孟子曰盡其心者知其性也知其性
<pb:KR4d0211_WYG_007-2a>
則知天能盡其心則意亡矣意亡則寂然不動者見焉
是之謂性記曰人生而靜天之性也靜所以强名夫寂
然不動者也然而又曰感而遂通天下之故故必於寂
然之中有不可以動靜名者焉然後為性孟子所謂必
有事焉而勿正心勿忘勿助長者盖求知性之道也或
曰孟軻知性以性為善善果性耶後世以軻與荀揚同
論於軻不能旡譏善果非性耶曰學者之患在不求其
是而為衆說之惑茍捨衆說而自求其是則是得而衆
<pb:KR4d0211_WYG_007-2b>
說之然否昭昭矣且夫性不可言而可言者曰靜子姑
從其靜者而觀之將以為善乎將以為惡乎必曰善可
也然則善雖不足以盡性而性固可以善名之也彼荀
卿者從性之偽而指以為性故曰人之性惡性豈本惡
也哉且以古人之不善者旡踰桀紂桀紂誠惡矣龍逄
比干言其不善則諱而怒之是知不善之可恥者固自
善也性豈本惡也哉彼揚雄者求性之所謂而不得則
强為之說曰人之性也善惡混雄不明言性之果善果
<pb:KR4d0211_WYG_007-3a>
不善而以為善惡混是意之云耳意之而為不明之論
庶幾後世以我為知性之深也雄豈真知性哉且水之
源旡不清性之本旡不善謂水之源清濁混是未嘗窮
源者也謂性之本善惡混是未嘗知本者也故曰雄意
之云耳或曰子以善為不足以盡性豈性與善異耶曰
善性之用也夫豈有二哉孟子知性故不動心又以性
之用教人故道性善易繫辭曰一隂一陽之謂道繼之
者善也成之者性也善繼乎道則非道也性成乎道則
<pb:KR4d0211_WYG_007-3b>
與道一矣然則善不足以盡性明矣且孟子亦豈以善
為足以盡性哉其言曰可欲之謂善有諸己之謂信充
實之謂美充實而有光輝之謂大大而化之之謂聖聖
而不可知之之謂神使孟子以善為足以盡性則一言
而足矣豈復以信與美與大與聖與神為言乎故曰孟
子道性善以性之用教人也
　　性論下
天下一性也愚與明氣之别也善與惡習之别也賢與
<pb:KR4d0211_WYG_007-4a>
聖至之别也氣習與至雖異而性則同也故曰能盡其
性則能盡人之性能盡人之性則能盡物之性非天下
一性耶孔子曰性相近也習相逺也說者謂凡人之生
性初相近已而或為善或為惡則相逺矣嗚呼是果聖
人之意乎人之性果初相近而後相逺乎是大不然也
予之說曰天下一性也其初豈徒相近而已哉直同焉
耳孔子以謂人之或為善或為惡其性未嘗不相近其
所以相逺者特善惡之習而已如是則惡人捨其習而
<pb:KR4d0211_WYG_007-4b>
之善不害為善人善人忘其習而之惡未免為惡人也
譬之猶水其出同源分派而別流或清焉或濁焉雖有
清濁之異然濁者澄之則為清清者汩之則為濁豈不
以為水者實相近耶性譬則水習譬則清濁之流是性
常相近而習則相逺也又曰惟上智與下愚不移何也
曰上智下愚性之相近固自若也所謂不移非不可移
也上智知惡之為惡介然不移而之惡下愚不知善之
為善㝠然不移而之善故曰惟上智與下愚不移或曰
<pb:KR4d0211_WYG_007-5a>
堯之聖不能化丹朱子以為下愚可移何耶曰可移者
丹朱之性不移者丹朱之愚也愚非性也氣也夫人之
禀生氣濁則愚氣清則明氣清之純則為上智氣濁之
純則為下愚清濁之氣兩受而均則為中人氣清不純
則智而非上智也氣濁不純則愚而非下愚也愚而非
下愚者或能移之故曰雖愚必明下愚則㝠然不移矣
故曰惟下愚不移丹朱氣濁之純者也雖堯其能使之
移哉故曰可移者丹朱之性不移者丹朱之愚也且以
<pb:KR4d0211_WYG_007-5b>
子路汴之野人性鄙而好勇力冠雄雞佩猳豚陵暴孔
子惟其愚而非下愚也故孔子設禮稍誘之遂儒服委
質移而之善於其死也結纓而不亂非所謂雖愚必明
者乎嗚呼說者不能知性而妄釋吾夫子性習與不移
之論學者益以惑矣
　　詩論
孔子純取周詩上摭商下著魯凡三百十一篇又總其
義而一言以蔽之曰思無邪至若遺章逸句素以為絢
<pb:KR4d0211_WYG_007-6a>
偏其反而之類茍有取焉必掇拾誦說不忍棄去孔子
於詩可謂篤矣然其為詩之說則不過以明大義初未
嘗深求曲取為穿鑿遷就之論故其說曰吾於柏舟見
匹夫執志之不可易於淇澳見學之可以為君子於考
槃見遁世之士不悶於緇衣見好賢之心至於雞鳴見
古之君子不忘欽於伐檀見賢者之先事後食髙山仰
止景行行止夫子曰詩之好仁如此天生蒸民有物有
則夫子曰為此詩者其知道乎凡夫子為詩之說率不
<pb:KR4d0211_WYG_007-6b>
過以明大義故當時從夫子學如卜商如端木賜其於
為詩皆能因告往而知來亦務通乎大義後世無及者
嗚呼深求曲取穿鑿遷就之論興而詩之義始不明矣
今世之說詩者必欲於是詩求是事故不得不為穿鑿
遷就之論是安知詩人固有婉其辭而義自見者哉葛
生刺晉獻公好攻戰詩不言攻戰事而曰予美亡此誰
與獨處又四章皆言國人喪亡意獨言國人多喪亡是
以知其君好攻戰也大田刺幽王時矜寡不能自存詩
<pb:KR4d0211_WYG_007-7a>
不言矜寡困窮事而曰彼有不穫穉此有不歛穧彼有
遺秉此有滯穗伊寡婦之利獨言成王時寡婦有遺秉
之利是以知當時矜寡困窮也若必於是詩求是事豈
知詩者哉嗚呼固於詩則必為穿鑿遷就之論詩之義
始不明矣抑嘗複熟三百篇而求其大義知詩之志與
春秋不殊㫖也讀長發而知桀之亡商之所以興也讀
大明而知周之興紂之所以亡也讀黍離而知天下之
無王也讀下泉而知天下之無賢方伯也讀兎爰而知
<pb:KR4d0211_WYG_007-7b>
王師之敗績也讀苕之華而知夷狄之陵中國也讀角
弓而知中國之為夷狄也讀揚之水而知僣臣之漸其
變為簒也讀出其東門而知公子爭立之禍也讀丰而
知㛰姻之道缺也讀著而知親迎之禮絶也讀白華而
知嫡庶之亂也讀正月而知女禍之可以㓕國也讀十
月之交而知災異之並見也讀文武成王之詩而知太
平之盛德之脩也讀幽厲陳靈之詩而知放逆之禍惡
之由也孟子曰詩亡然後春秋作然則詩之志與春秋
<pb:KR4d0211_WYG_007-8a>
豈殊㫖哉此則詩之大義無事乎穿鑿遷就而自明者
也
　　易論
昔者仲尼與羣弟子難疑答問及羣弟子相與論議而
接聞於夫子其言具存凡二十篇曾無一以易為問者
厥後孟軻以仁義之說倡於戰國其書凡三萬四千餘
言亦無一語及易世儒疑之及觀秦燔典籍大經大法
俱為寒灰而獨易以卜筮之書得不亡滅然後知孔門
<pb:KR4d0211_WYG_007-8b>
弟子與孟軻之有得於易也盖當春秋時有為易說者
皆出於卜筮如周太史為陳侯筮陳仲遇觀之否曰風
為天於土上山也有山之材而照之以天光於是乎居
土上故曰觀國之光利用賓于王畢萬筮仕於晉遇屯
之比辛廖占之曰吉屯固比入吉孰大焉晉獻公筮嫁
伯姬於秦遇歸妹之暌史蘇曰歸妹之暌猶無相也秦
伯伐晉卜徒父筮之遇蠱曰蠱之貞風也其悔山也歲
云秋矣我落其實而取其材所以克也凡此類見於傳
<pb:KR4d0211_WYG_007-9a>
記不可縷數未有不出卜筮而言易者况當秦之時去
古益逺士不知經其獨以易為卜筮之書固宜然則言
易者必出於卜筮則有得於易者固無待乎必言易也
且孔子為上彖下彖上象下象上繫下繫與夫文言說
卦序卦雜卦先儒以為十翼則夫子言易備矣而門人
又何問乎至若孟軻說時君以正道初不為甚高難行
之論特出於桑而衣田而食禁數罟以繁魚鼈時斧斤
以足材木育雞豚狗彘以為老者之㫖味使民得以養
<pb:KR4d0211_WYG_007-9b>
生送死無飢寒不給之虞其言雖不越乎日用易知之
淺事要皆百姓所甚急不可一日無有而歴千萬世所
必行者雖聖人復起無能變易而不用是乃軻之所以
深於易也盖包犧神農黄帝堯舜此數聖人者後世仰
望意其道若登天然不可幾及逮者其取易象而制民
用則不過網罟耒耜日中為市製絲麻布帛之衣與夫
舟楫臼杵服牛乘馬重門擊柝上棟下宇棺椁書契類
皆日用易知之淺事然亦皆不可一日無有而歴千萬
<pb:KR4d0211_WYG_007-10a>
世所必行者盖備物制用立成器以為天下利是乃易
之所以為精微深賾而聖人所以通其變神而化之者
也孟軻明乎此故其言王道不越乎民之日用是雖無
一言及易其不為深於易乎嗟夫易之卜筮為用大矣
無有逺近幽深遂知來物而極乎至精至變至神古之
人惟知夫卜筮之用大故知易之廣大而不禦雖用以
卜筮不害其深於易也後世徒以卜筮為吉凶占驗而
已故自軻之外寡能明易者至漢人别蓍布卦以資射
<pb:KR4d0211_WYG_007-10b>
覆而自謂知易嗚呼其幾以易為戲哉
　　書論
予嘗讀大誥酒誥與夫多士多方等篇切怪其辭古義
奥雖宿儒老學有疑滯而不能句者當時羣下何從明
其說以知上之㫖意哉或者以為三代盛時家塾黨庠
所以肄業者固已目習耳熟則於上之誥命夫人而能
通其義然抑聞之昔者史佚不歛下殤於宫召公問之
史佚曰吾敢乎哉召公言於周公周公曰豈不可史佚
<pb:KR4d0211_WYG_007-11a>
行之夫豈者怪拒之辭豈不可云者周公所以深言不
可也史佚不達其㫖謂為許已因遂行之召公賢相也
史佚賢史也以兩賢者而不能明周公之一言謂當時
羣下夫人而能通誥命之說其可乎意者一時致仕之
臣為州里父師少師坐於門塾而教出入之子弟羣下
於誥命有不能曉則父師少師與州長黨正之徒開諭
詔告使之心釋意解知所以教戒之義則庶乎可也陳
壽曰皋陶之謨略而雅周公之誥悉而煩皋陶與舜禹
<pb:KR4d0211_WYG_007-11b>
共談周公與羣下矢誓故也夫惟略而雅故其言渾厚
簡直理暢而㫖顯惟悉而煩故其言丁寧反覆必有義
奥而難通者非聖人於作誥故為是詰屈艱深之辭理
勢然也盖聖人樂與人同欲發一言措一事惟恐少拂
天下之心凡所以曉告羣下者必累千數百言回復委
曲使天下之人渙然皆無疑於吾言而後已盖其告諭
之深則民知之審民知之審則其發命而作事天下靡
然趨之無猶豫不前之惑聖人以為凡民雖愚要可以
<pb:KR4d0211_WYG_007-12a>
理曉難以强服與其臨事而民心有所未喻相視前却
乃始有紛紛乖異之議孰若先事未發深陳而力告之
使羣下與吾一心無憮然不樂於吾所為者此聖人寛
大忠厚之至所以盡人情使天下不難於從令故其言
不得不悉而煩也多士曰非我小國敢弋殷命惟天不
畀允罔固亂弼我我其敢求位惟帝不畀惟我下民秉
為惟天明畏又曰惟我事不貳適惟爾王家我適夫當
成王時商亡久矣而頑民嘗與祿父為惡翻動周公誅
<pb:KR4d0211_WYG_007-12b>
之豈其無罪而必曲為遜辭告之如此者意若以謂非
我周敢弋取商命惟天不與商惟民秉心為我爾王家
固已之我不復有變矣爾商民何為不服哉盖聖人務
使天下樂推不厭故不以力誅頑民之身而必欲有以
深服其心夫惟深服其心也是以周雖衰猶歴數百年
雖無賢聖之君人心猶歸之不去然則周誥之煩是周
公所以服人心也非其理勢然歟
　　春秋論
<pb:KR4d0211_WYG_007-13a>
春秋聖人所以書王法也辭嚴義宻世之學者皆病其
難明盖未嘗詳味乎經而徒以三傳亂之則筆削之㫖
湮鬰而不著小儒陋生往往投編輟誦漫不曉為何等
語甚者置經不問顧取三傳之說可喜者誦之是所謂
買櫝還珠者也昔者楚人賣珠於鄭為木蘭之櫝薰以
桂椒綴以玫瑰輯以翡翠鄭人買其櫝而還其珠嗚呼
先聖大經不幸而為楚人之珠者以三傳浮辭為之櫝
也唐盧仝善學春秋束三傳於高閣而抱遺經以究終
<pb:KR4d0211_WYG_007-13b>
始故其作春秋摘微不任傳以尊經明聖人之㫖為多
隠公二年春公會戎于潛左氏曰脩惠公之好也夫引
夷狄而㑹中國明隠公之罪豈脩好謂哉仝則曰戎非
中夏敵公輙會之是無王也桓公三年秋公子翬如齊
逆女九月齊侯送姜氏於讙公會齊侯于讙穀梁傳曰
為禮也齊侯來也公之逆而會之可也夫公不親迎但
會于讙豈禮也哉仝則曰齊侯送女非禮公又會之皆
失禮也莊公三十一年六月齊侯來獻戎捷公羊曰齊
<pb:KR4d0211_WYG_007-14a>
大國也曷為親來獻戎捷威我也夫有四夷之功不獻
于天子而獻于魯所以深誅齊侯豈惡其威我哉仝則
曰齊為覇主反獻捷于魯故謹始末以罪之又責齊侯
無戴天子之意凡仝之說若此類者衆由其知有經而
不知有傳故于聖人之㫖獨有得乎心也竊嘗取春秋
之經複熟諦玩然後知聖人之辭甚嚴而褒貶之義甚
宻也隠公七年冬書曰戎伐凡伯于楚丘以歸凡伯天
子使楚丘衛地也天子之使而戎伐之以見夷狄陵中
<pb:KR4d0211_WYG_007-14b>
國之甚地以楚丘者責衛之不能救稱以歸而不言執
則不與夷狄執天子之使且責凡伯之不死位而為戎
纍囚也又以責戎所經以歸之國皆安視凡伯而莫之
救天子方伯亦終莫之能討也此則聖人之微㫖其嚴
且宻如此而左氏乃以謂戎嘗朝於周發幣于公卿凡
伯弗賔故見伐于楚丘公羊曰執之而言伐之何大之
也其地何大之也榖梁曰戎者衛也戎衛者為其伐天
子之使貶而戎之使學者讀經而以三傳亂之則戎伐
<pb:KR4d0211_WYG_007-15a>
凡伯于楚丘以歸之義果安在哉故夫不任傳以尊經
乃可謂善學春秋者也
　　月令論
月令見今戴記漢賈逵馬融蔡邕魏王肅皆以為周公
作晉孔晁因曰周公制十二月賦政之法作月令而鄭
康成高誘等以為秦吕不韋時集諸儒作唐孔頴達因
曰不韋十二月紀正與月令文同而小異者纔三數字
耳束晳則又以為夏時之書劉子珪則又以為秦諸儒
<pb:KR4d0211_WYG_007-15b>
取聖王月令之事記之牛里仁則又以為雜有虞夏商
周之法不得全稱周書亦未可全稱秦典然竊考之周
三公不稱相至六國時始稱相而月令孟春曰命相布
徳和令周有大司馬無太尉至秦官始有太尉而月令
孟夏曰命太尉賛桀俊周有内宰無奄尹而仲冬曰命
奄尹申宫令周有酒人無酋人而仲冬曰命大酋秫稻
必齊周以建子為正而季秋曰合諸侯制百縣為來嵗
受朔日周以上春釁龜而孟冬曰命太史釁龜周五時
<pb:KR4d0211_WYG_007-16a>
迎氣皆前期十日齊而孟春曰先立春三日天子齊又
若孟春言兵戎不起不可從我始仲冬言農有不収蔵
積聚者牛馬畜獸有放佚者取之不詰之類決非周
公語也則月令不出周公時明甚然當吕不韋時秦始
皇未并天下故尚稱王而月令云天子秦未改周政而
月令以孟冬為歲首不韋方招致賔客游士欲以并天
下食客至三千人家僮至萬人而月令仲冬云罷官之
無事者凡此又疑不盡為吕氏時書也若以始皇既并
<pb:KR4d0211_WYG_007-16b>
天下稱天子而秦人取不韋書増加之為月令耶則始
皇既并天下罷侯置守矣而月令孟夏曰行賞封諸侯
始皇置三十六郡矣而季夏曰命四監大合百縣之秩
芻以養犧牲始皇以十月朔為正矣而季冬曰天子與
公卿大夫共飭國典論時令以待來嵗之宜始皇子弟
為匹夫矣而季冬曰命同姓之邦共寢廟之芻豢始皇
更民名曰黔首矣而孟春曰行慶施惠下及兆民始皇
衣服旄旌節旗皆尚黑矣而孟春曰天子載青旗衣青
<pb:KR4d0211_WYG_007-17a>
衣凡此則又非始皇為帝時書也既非周公時書又非
吕不韋書又非始皇既為帝時書則月令果何人作耶
予詳求其說盖以為吕氏使其客人人著所聞集論以
為十二紀初非出一手也至漢淮南王安與蘇飛李尚
及諸儒大山小山等著書又取吕氏十二紀附益為時
則訓今見淮南鴻烈解盖亦諸儒為之而非出一手也
夫十二紀既非出一手漢人取而附益之又非出一手
已而禮家抄合於禮記則月令豈一人之為哉意不韋
<pb:KR4d0211_WYG_007-17b>
賔客著所聞或取虞夏商周之遺典或據時事以為說
其後漢諸儒又増加之故月令官名時事雜用虞夏商
周秦漢之制何以知月令雜用虞夏商周之制也盖鸞
車有虞氏之路也而孟春曰天子乘鸞路周之大司㓂
在夏為大理而孟秋曰命理瞻傷察創視折又凡月令
皆本夏時多與夏小正合而車旗衣服皆取於商之制
而有變焉以此知其雜用虞夏商周之制也何以知月
令雜用漢制也按前所論季秋合諸侯制百縣為來歲
<pb:KR4d0211_WYG_007-18a>
受朔日以為周則不當謂十月以為秦則不當言諸侯
盖淮南王安與諸儒著書在文帝時漢猶以冬十月為
嵗首而又有諸侯故合諸侯與為來歲受朔日之說惟
稽之漢制無齟齬不合者當是漢儒増加不韋季秋紀
中語而漢人傳者因以鴻烈解為正併易吕氏季秋本
文從時則訓禮家又取以為月令故今三書季秋合諸
侯與為來歲受朔日文皆同以此知其雜用漢制也何
以知漢人取十二月紀増加之也按周禮秋獻龜與凡
<pb:KR4d0211_WYG_007-18b>
取龜皆用秋時實夏之秋耳月令季夏乃曰命漁師伐
蛟取鼉登龜取黿盖作月令者誤以秋獻龜據周秋之
也周之八月夏之六月故妄於季夏言登龜以其誤妄
知漢人増加之也又按時則訓孟春之月招揺指寅其
位東方其日甲乙盛徳在木服八風水㸑箕燧火東方
御女青色衣青衣鼓琴瑟其兵矛其畜羊朝於青陽左
个以出春令凡此類皆吕氏書所無則漢人増加亦多
矣豈惟季秋紀哉鄭康成於鴻鴈來注云今月令鴻皆
<pb:KR4d0211_WYG_007-19a>
為候孔頴達謂月令出有先後入禮記者為古不入禮
記者為今盖戴聖刪大戴書為四十六篇謂之小戴記
漢末馬融遂傳小戴之學融又足月令明堂位樂記合
四十九
　
　
　
　
<pb:KR4d0211_WYG_007-19b>
　
　
　
　
　
　
　
　香溪集巻七

<pb:KR4d0211_WYG_008-1a>
欽定四庫全書
　香溪集巻八　　　　　　　宋　范浚　撰
　　論
　　　周論
　　　秦論
　　　六國論
　　　楚漢論
　　　唐論
<pb:KR4d0211_WYG_008-1b>
　　　五代論
　　周論
周有天下傳三十七王歴年八百六十有七視夏商最
為長久而卒所以失天下者無令主以復興周道故陵
遲而遂亡也或者過周東遷謂為失計是知周自東遷
而衰不知東遷非所以致衰也周居豐鎬謂洛邑為東
都盖自武王之遷九鼎固以眷地中有意乎經營矣周
公相成王成武王之志卜洛建邑凡郊祭社壝宗廟市
<pb:KR4d0211_WYG_008-2a>
里無一不備是豈無意乎遷哉藉令當時無意乎遷豈
無意乎後世子孫計哉使成王周公無意乎遷又不為
後世子孫計何利而為此紛紛也以書考之周公告王
使居新邑為治王因遂東故曰戊辰王在新邑烝祭歲
雖不留都亦既有事於烝祭矣則東遷何尤而以為失
計哉謂洛邑形勢不如西周之據函崤界襃隴耶則以
德致人賢於負固而西阻九河東門于旋豁險要阨猶
足守也謂洛邑土地不如西周之為九州上腴天地奥
<pb:KR4d0211_WYG_008-2b>
區耶則隂陽之所和異於偏方而泝洛背河左伊右瀍
交灌沃衍猶足富也謂東遷不足以朝萬國耶則赤芾
金舄宣王固嘗會諸侯矣謂東遷不足以撫四夷耶則
堅車齊馬宣王固嘗攘夷狄矣謂東遷致王室之陵夷
耶則日蹙國百里周道為已衰謂東遷致王威之微弱
耶則下堂見諸侯君尊為己替謂東遷致伯國之盛强
耶則膠舟不復甚於問鼎輕重謂東遷致外侮之憑陵
耶則四夷交侵甚於戎伐凡伯然則東遷何尤而以為
<pb:KR4d0211_WYG_008-3a>
失計乎使西周不有宣王吾知板蕩之後不待東遷而
無周矣使遷洛而復有宣王吾知黍離之初雖移都而
周必興矣且堯平陽舜蒲阪禹安邑商自契至湯八遷
盤庚五遷唐虞夏商之都罔有定止漢世祖宅洛邑延
祚二百魏孝文亦宅洛邑太和稱治使建國必於西周
則前乎周者不都豐鎬何能國乎使東周必不可國則
後乎周者或都洛邑何能國乎使文武都東周周其有
不興乎使平王都西周周其將不衰乎又況周公營洛
<pb:KR4d0211_WYG_008-3b>
以為天下中諸侯蕃屏乎四面故立京師議者謂平王
東居洛邑其後五覇更率諸侯以尊王室故周於三代
最為長久然則周遷于東實資夾輔以永其年謂致衰
可乎遷都之義曰洛邑之地四達而平使有德易以興
無德易以衰是都洛可以興而所由致衰者果在不徳
東遷豈遽為失計乎
　　秦論
秦得兼天下之數而失所以守天下之道阻殽函表終
<pb:KR4d0211_WYG_008-4a>
華擁百二之勝以臨東諸侯則秦既有兼天下之勢矣
自孝公以來急耕織以務富上首級以勸戰亦既有兼
天下之資矣於是據闗固守虎視而窺周室有包舉宇
内之心然常自計諸侯之地足以五秦土諸侯之卒足
以十秦兵是我雖有兼天下之勢而天下之勢且甚强
我雖有兼天下之資而天下之資且甚厚我不以數圖
之則天下所謂强且厚者將一合而謀我雖掃境内出
吾兵傾囷廪轉吾粟猶不足以救敗而自支尚何天下
<pb:KR4d0211_WYG_008-4b>
之兼哉惟秦人於此挾所以兼天下之數因其數而用
其資下勁兵以臨六國常深懼之而不窮其攻往往拱
手以須賂地之入地入而秦肥秦肥而六國瘠以亡矣
此非得兼天下之數耶彼為從者曰趙嘗收率天下以
擯秦秦兵不敢出函谷闗者十五年夫天下擯秦秦非
有畏而兵不出也計秦之慮以為六國約從急之則勢
愈合交愈締緩之則曠日而隙生必自相圖可無下兵
而從自解吾且使辨士欺六國而敗其與則我可以得
<pb:KR4d0211_WYG_008-5a>
志此秦所以坐闗中之甲十五年不東出也已而犀首
之說用則齊魏趙鬪蘇秦恐而去趙則從約皆解矣秦
之主數如此天下盖不足兼而有也嗟夫權術計數兵
家有之縱横家有之申商有之八世所不聞聖賢所不
道今秦以數取天下既甚陋又欲以數守之收天下鋒
鏑鑄之咸陽以虞下叛而不知奮白挺者足以為戎首
焚滅詩書撥棄古文以愚其民而不知溺儒冠者足以
建大號罷侯置守郡縣六服以銷尾大之禍而不知乘
<pb:KR4d0211_WYG_008-5b>
時蠭起者皆窮巷逋亡之匹夫堅長城以遮胡冦而不
知出匕首搥屬車者近起於肘腋禁偶語以防民言而
不知道旁觀東遊者謂可取而代此其所以取天下僅
再傳而亟失之也嗟夫得兼天下之數固已與三代之
興異矣而又欲以數守之秦之歴年四十為幸已甚賈
生謂使子嬰以庸主之才僅得中佐山東雖亂秦之地
可全而有是見秦阻之可負不見任數之速亡也孟子
曰三代之得天下也以仁荀卿曰湯武非取天下也脩
<pb:KR4d0211_WYG_008-6a>
道行義興天下同利除天下同害而天下歸之然則三
代固嘗得天下以仁矣未聞取天下以數也誼之言曰
并兼者高詐力安定者貴順權取與守不同術也是以
秦取之為不非也班氏過其說宜哉
　　六國論
六國仰闗而攻秦秦常延敵無所憚秦兵一窺六國之
境則六國狼顧而不能支何哉六國異心而秦有一定
之計故秦能使齊楚韓魏燕趙自相攻鬪而坐制其敝
<pb:KR4d0211_WYG_008-6b>
也當是時天下稱强國者非秦而楚非楚而齊韓魏雖
天下樞然韓地不過九百里魏地不至千里至小弱也
迫於敵則勢不能無附故秦攻其西則南附楚東附齊
楚攻其南齊攻其東則西附秦秦之謀蹙韓魏不遺餘
力矣齊楚之攻之國秦所禱祀而求者也齊楚不知深
合韓魏以結從親之要常攻而駈之入秦以自救是以
秦常間齊楚之攻韓魏也因得收韓魏以固其與韓魏
之與固則秦亦得挾以攻齊楚而無議其後者焉非徒
<pb:KR4d0211_WYG_008-7a>
齊楚也燕趙之地不歲危而民不歲死者恃韓魏之蔽
得無受兵於秦也無韓魏之規則秦人輕卒銳兵長駈
千里渡河踰潼據畨吾戰於邯鄲之下而趙危踰雲中
九原過代上谷戰於易水之上而燕危燕趙不知深合
韓魏以結從親之要常折而與秦秦因得弱韓魏而攻
之韓魏見攻南不援於楚東不援於齊北不援於燕趙
則勢不得不西面而入秦計韓魏之心亦且搤腕切齒
於齊楚燕趙思借秦以讎之不恥質子割地以事秦而
<pb:KR4d0211_WYG_008-7b>
韓魏亦且自亡其脣以相侵擾是秦常鬪六國而坐制
其敝也秦所以得鬪六國而坐制其敝者患在六國異
心而秦有一定之計夫惟六國異心故朝聞從人之說
而合為從暮聞衡人之說而散為衡從散則離衡成則
疑離則不相為救而反相圖疑則雖相為救而不相安
秦將商君嘗詐襲魏公子而破之齊趙因亦數破魏
兵是不相為救而反相圖也韓公仲曰以實伐我者秦
也以虛名救者楚也是雖相為救而不相安也此秦所
<pb:KR4d0211_WYG_008-8a>
以得間其異心而攻鬪之也若秦之為計則一於連衡
凡其大臣父兄朝謀而夕議與諸侯客子憑軾結駕西
入闗而納說者皆所以敗從而成衡此秦有一定之計
也以一定之計且有衡人成之以鬪六異心之國將不
制其敝而兼天下乎向使六國約從計亦一定而不易
嵗并力以患秦則秦人無與為衡而兵惟無出出必掎
角攻之秦亦必自憂匹馬隻輪之不返也是六國反得
以蹙秦於函谷而制其敝也秦安得而攻鬪之當魏武
<pb:KR4d0211_WYG_008-8b>
侯之卒韓趙伐敗魏師謀曰取魏地而兩分之魏分為
兩不强於宋衛則我終無魏患是徒妬魏之不毁而忘
毁魏之去秦疾遺已憂也嗚呼時亦幸其計不和耳使
遂分魏則韓孤而秦患迫其將覆亡之不暇魏分而韓
亡則秦兵之出無限雖燕趙齊楚亦相隨為秦禽矣尚
安能及始皇之世而後亡哉
　　楚漢論
漢高祖與項籍俱起叛亡逐秦鹿蚌鷸相持者八年高
<pb:KR4d0211_WYG_008-9a>
祖之命懸籍手數矣而籍卒以敗滅何哉籍專為暴高
祖專為德也高祖之入咸陽也秋毫不犯籍至乃火而
屠之予以為楚漢興亡此已分矣籍特挾用匹夫小勇
刼人以假息故後死耳夫以高祖權略智數攬英豪而
驅御之盖真王霸才雖羽百輩不敵也方韓信為治粟
都尉蕭何數言其竒高祖故不用欲以忿信使亡既亡
而追得之信自以為死矣反遽拜大將使信以任遇過
望必效死力卒用信以滅楚然而信遂謂漢遇我厚是
<pb:KR4d0211_WYG_008-9b>
在其術中而不知也酈食其為漢謀撓楚權立六國後
高祖非不知六國後不可立也而以問張良盖時欲觀
良心耳高祖固知良之可用然以良始惟為韓報仇又
嘗使項梁立韓諸公子横陽君成為王益樹黨已而為
韓司徒又嘗自襃中去漢歸韓恐良終為韓不專為漢
故因食其謀以甞良心初非不知六國後不可立也問
曰於子房何如其甞良心可見也然而良方力陳八難
是在其術中而不知也蕭何於漢臣才最高膺專任守
<pb:KR4d0211_WYG_008-10a>
闗中既獨立萬世大功高祖懼其脫自驕以取禍故遣
卒為衛繫之廷尉痛抑折之使自卑畏以保令終非誠
疑何也借誠疑之則必踵韓彭誅矣然而何至自汙以
求免是在其術中而不知也三子皆人豪役於高祖術
中而皆不知此漢所以取天下也若籍則無能有是得
范増不能用得陳平不能用得韓信不能用皆使之怨
憤棄去徒以匹夫小勇欲決雄雌於挑戰間至力蹙勢
窮猶將馳殺一二漢將以見技能此楚所以失天下也
<pb:KR4d0211_WYG_008-10b>
然則籍之亡也又胡望乎天哉
　　唐論
堯有天下不以傳丹朱而授之舜舜有天下不以傳商
均而授之禹夫豈不愛其子哉以為子不肖而授以位
則天下䝉其害故不敢用一己之私意易天下之公心
夫以聖人不私其子也猶外求賢人而授之况有賢子
不能立而曰必立所愛亦已惑矣此唐太宗之所以不
明也方承乾得罪太宗欲立晉王限以非次回惑不決
<pb:KR4d0211_WYG_008-11a>
至取佩刀自向以要其臣使必己從繼又欲立呉王恪
謂長孫無忌曰公勸我立雉奴雉奴懦懼不能守社稷
呉王英果類我欲立之何如雉奴即晉王也嗟夫恪誠
英果耶則不當以無罪棄晉王誠懦不可守社稷也則
不當越次而立今太宗以一旦之愛必立晉王豈公心
乎且恪雉奴等己子耳猶以私愛棄英果而立柔懦借
使諸王皆朱均也其肯捨己子而外求賢人授之位乎
此其去聖人逺矣然觀太宗嘗立論譏評晉武以為知
<pb:KR4d0211_WYG_008-11b>
子者賢父知臣者明君子不肖則家亡臣不忠則國亂
國亂不可安也家亡不可齊也又曰棄一子者忍之小
安社稷者孝之大畏小忍而忘大孝聖賢之道豈若斯
乎其詆訶前古如此而昧於己子卒使庸昏嗣有大位
刼於牝晨幾至覆邦豈所謂笑古人之未工忘己事之
已拙耶身屬鞬執銳取天下於百鬪之餘一舉而委之
孱子豈不自念其國亂不可安之論耶彼以佩刀自向
盖小夫賤婦之為而謂太宗為之耶勤勤託孤於李勣
<pb:KR4d0211_WYG_008-12a>
而卒所以立武亂唐者勣也豈不既不明於知子而又
不明於知臣耶且以永業業齊民以府兵强本幹以租
調立常經之法凡太宗之規為計慮欲以維持後世者
皆億萬年不易之良圖至儲貳之重乃獨失授如此豈
智以愛昏所為悖繆而不自知耶堯之時二八未登四
凶未去五品不遜民庶艱食皆未嘗以為言也惟急於
授位得人今太宗於儲貳失授而徒汲汲於維持後世
之法是猶締架巨室塗茨丹雘高墉大鐍無所不至已
<pb:KR4d0211_WYG_008-12b>
而付於敗家之子其能傳之久耶然則唐中遭革命宗
枝剥喪酷吏日出生人毒痡者皆太宗立懦子之禍也
人君可不戒哉
　　五代論
五代之亂極矣凡八姓十有二君歴四十餘年干戈戰
伐殆無寧嵗其間悖逆禍敗自古未有若是其烈而興
滅起廢亦未有若是其亟者也周世宗以英偉之資
為聖人驅除固無得而議者其餘則皆可以為覆轍
<pb:KR4d0211_WYG_008-13a>
之戒盖梁由强藩以取唐故梁臣多䟦扈末帝尚姑息
將帥相殘賊而梁以亡矣唐莊宗之取梁與明帝之取
汴皆石敬塘力也其勢不得不忌忌則石氏兵起而唐
以亡矣晉之取唐資契丹為援彼固貪惏而無厭則必
有所不忍德光入㓂而晉以亡矣郭威之於漢猶石氏
之於唐也則隠帝亦不得不忌忌則鄴兵渡河而漢以
亡矣大抵五代之所以取天下者皆以兵兵權所在則
隨以興兵權所去則隨以亡而其所以起廢之亟者無
<pb:KR4d0211_WYG_008-13b>
忠臣義士以維持之也方晉之未滅梁也晉大臣多不
欲莊宗即尊位而梁臣蘇循乃先以臣禮謁見蹈舞為
呼萬歲及晉兵入汴詔赦梁羣臣李振喜曰有詔洗滌
將朝新君嗚呼有臣如此梁安得不亡乎馮道相莊宗
又相明帝又相愍帝及潞王反則迎潞王及晉滅唐則
又事晉契丹滅晉則又事契丹漢高祖立則又事漢及
周滅漢則又事周方且著書自陳更事四姓與契丹所
得階勲官爵以為榮嗚呼有臣如此唐與晉漢安得不
<pb:KR4d0211_WYG_008-14a>
亡乎盖自朱温圖受唐禪士以朋黨見殺者雖未必盡
賢要之不與梁而與唐亦忠節也方昭宗時天下賢士
大夫或殺或去留班列者無幾矣而裴樞陸扆輩與它
縉紳坐貶死凡數百人朝廷為空則靦顏于梁于唐于
晉漢周者皆傾巧亂人謀身賣國如振循道者也嗚呼
以一旦朋黨之禍使四十餘年遂無一忠臣義士出於
縉紳至於天下大壞極亂元元塗炭而莫之救是朱溫
以朋黨賊虐當時之士豈惟殺數百人哉實舉天下生
<pb:KR4d0211_WYG_008-14b>
民納之塗炭糜爛於數十年間也彼其洞胷流膓豈足
以償白馬之禍哉
　
　
　
　
　
　香溪集巻八

<pb:KR4d0211_WYG_009-1a>
欽定四庫全書
　香溪集巻九　　　　　　　宋　范浚　撰
　　論
　　　孔子聞韶論
　　　夷齊諫武王論
　　　叔孫通知當世要務論
　　　魏鄭公願為良臣論
　　　房杜不言功論
<pb:KR4d0211_WYG_009-1b>
　　　魏徴勸太宗行仁義論
　　　聖人百世之師論
　　孔子聞韶論
孔子在齊聞韶三月不知肉味曰不圖為樂之至於斯
也竊嘗疑之深惟夫子資上聖於多能為天得審音知
樂殆其餘事又嘗求之傳記魯昭公之二十五年夫子
盖年三十五矣頃之魯亂遂適齊則年幾四十矣始而
夫子適周且未冠已訪樂於萇𢎞宜不待至齊而韶始
<pb:KR4d0211_WYG_009-2a>
聞也何詳味傾嘆若初未聞者乎予知之矣春秋之亂
子有弑父臣有弑君而不知勲華之揖遜雖韶音尚存
未有明其義者也夫子以將聖之道為天下宗邦君柄
臣率分庭禮之其有一物之不辨則走使而問焉以取
正是所以尊信吾夫子為甚至今夫子翫韶之美至忘
味彼將曰孔子聖人也而美韶音如此韶果何謂哉則
又將即韶音以求其義庶幾知有虞紹禪之美而恥簒
奪之亂焉是亦諷而誡之之義也當春秋之時齊襄公
<pb:KR4d0211_WYG_009-2b>
立十二年而公孫無知弑之無知自立而雍廩弑之小
白之薨也五公子爭立無虧立而齊人殺之昭公之薨
也子舎立而商人弑之商人代立而閻職又弑之商人
之子立而齊人又廢之莊公立六年而崔武子弑之已
而孔子適齊聞韶則景公問政之時也方陳常擅齊政
變逆有萌聖人微見其漸故對以君君臣臣是孔子感
齊之亂意可知也齊於春秋為亂特甚故美韶音必於
齊㫖其微矣乎後之好異嗜竒者昧吾夫子所謂而徒
<pb:KR4d0211_WYG_009-3a>
附益其說曰孔子至齊郭門外遇嬰兒之挈壺者其視
精其行端孔子謂御曰駈之韶樂方作至齊聞韶不知
肉味是豈有識之言哉
　　夷齊諌武王論
或曰武王伐商伯夷叔齊諫之而不用商亂已平天下
宗周夷齊恥之遂去隠乎首陽之山且曰義不食周粟
而終以餓死有諸否乎曰有之曰然則孔子以夷齊為
賢武王其非耶曰夷齊固賢矣而武王不非也夫以紂
<pb:KR4d0211_WYG_009-3b>
之不道不可不伐者也惟武王能將天命取而伐之易
昏以明使四海赤子得脫虎口而乳慈母君子稱之曰
順乎天而應乎人又曰武盡美矣此胡可非耶惟夷齊
之心以為臣伐君盖甚逆之道使君非紂不當伐也臣
非武王不可伐也後世有亂賊之臣必將曰武王聖人
也而伐紂當年無一人非之者是則臣伐君乃聖人之
教其於簒奪竊取將多有之故於武王杖鉞指商之初
叩馬陳諫以明君臣之分既不從則又恥而去之雖餓
<pb:KR4d0211_WYG_009-4a>
死不悔期於殺身以愈後世之亂使後世之人皆曰武
王之伐商當也而夷齊猶非之是則伐君者乃臣子之
深罪雖有簒奪竊取之志將逡廵而不敢發夷齊之心
盖如是初不以武王為非也不然諫而不入胡不死之
以示爭切之心以開武王之惑以見紂之決不可伐乃
於有商既亡之後空自餓死何益耶且學者之所取信
不惟孔孟耶孔子嘗言夷齊之無怨矣使其羞諫君之
不用至於不食而死且不為怨乎孟子曰伯夷避紂居
<pb:KR4d0211_WYG_009-4b>
北海之濵以待天下之清其所以避紂而待天下之清
豈無望乎易紂以清者予是以知夷齊之心初不以武
王為非也而諫之是欲以愈後世之亂也武王之於紂
不得不伐夷齊之於武王不得不諫非武王無以戡亂
於一時非夷齊無以救亂於萬世予故曰夷齊賢而武
王不非也或曰議者以伯夷之諫無有也其所不與伐
商者盖二老春秋已高自海濵趨文王之都逺計數千
里自文王之興至武王之世嵗亦不下十數意伯夷欲
<pb:KR4d0211_WYG_009-5a>
歸西伯而志不遂乃死於北海又意其死於道路又意
其至文王之都不及武王之世而死此有諸乎曰無之
此非折中之言無稽之論也夫伯夷之與太公俱稱大
老年相若也伯夷處北海而太公處東海地相似也若
曰伯夷之志不遂此固無所證信若曰死於道路則太
公疑亦不能至文王之都若曰嵗久而死則太公疑亦
不及武王之世此實無稽之論非折中之言也論語曰
伯夷叔齊餓于首陽之下春秋左氏傳曰武王伐商遷
<pb:KR4d0211_WYG_009-5b>
九鼎于洛邑義士猶或非之噫使二書不出於孔氏之
門人其可也若其書果足傳則或人之言吾不敢聽
　　叔孫通知當世要務論
當草昧多艱之初而為誕闊難行之事譬欲飲渇而酌
河漢豈人情哉將以救世定亂則莫若當務為急知所
當務則功立效矣漢高祖初定天下叔孫通欲正君臣
之儀以尊高祖諸生稱之曰知當世要務謂通明所以
定亂之道也君臣之禍莫大於名分不嚴名分不嚴則
<pb:KR4d0211_WYG_009-6a>
君不自知其尊臣不自安其卑君不自知其尊則不知
所以馭臣臣不自安其卑則不知所以奉君於是君臣
失位慢悖偪僣之患以生至於逆叛簒竊者有矣故曰
名分定勢治之道名分不定勢亂之道今夫嬴秦失鹿
天下逐之人有自王之心故陳勝以戍卒王楚楚遣武
臣略趙則武臣王趙趙遣韓廣狥燕則韓廣王燕已而
王魏王齊王韓王西楚號稱滅秦而王者不可勝數率
皆自謂特起稱孤無復北面事人雖使舜禹在上不以
<pb:KR4d0211_WYG_009-6b>
名分制之且不能保其必臣顧區區劉季特以馬上得
之茍非以禮法為治彼肯低首下心曲拳而遂服哉又
况漢之將臣多出於刑餘盗刼鼓刀市儈之徒非有至
智大識通知天命者一有不快則掉弄逆旗等兒戲耳
高祖其能盡誅之乎於斯時也求所謂定亂之道則未
有先於名分者君臣之儀所以正名分也而通乃能為
高祖制之是以明其知要務也長樂之會警衛肅飾自
諸侯王以下莫不震恐前日擊柱醉呼之人鉗頰縮氣
<pb:KR4d0211_WYG_009-7a>
無敢譁者使高帝一旦知為皇帝之貴此則知所當務
而功立效也其後諸侯雖有反者然名分既定天下之
人獨知有天子而不知有諸侯故皆偏方獨叛無有應
助而相繼受戮向使通不正君臣之儀則韓信不入賀
彭越不受囚天下之人亦將乍臣乍叛為信為越而高
祖不得獨尊矣通之有功於漢豈汗馬比哉雖然諸生
謂通知要務則是也謂之聖人則大不可通挾儀秦捭
闔之風且不得為純儒其去聖人亦萬萬逺矣是可無
<pb:KR4d0211_WYG_009-7b>
辨而明也
　　魏鄭公願為良臣論
人臣有殺身之義而殺身者每出於不得已君為不道
醜行日積不知自悔臣必輸忠而指言之言之不從則
必號泣而苦言之於是而忤君心逢震怒赴湯冒越乃
有至於殺身是君之惡至此而極而臣之義亦至此而
窮且凶也豈臣心之所欲哉唐魏鄭公謂太宗曰願陛
下俾臣為良臣無俾臣為忠臣盖殺身而為忠臣者出
<pb:KR4d0211_WYG_009-8a>
於不得已非其心之所欲故也自古無道之世臣主之
名有兩敗無兩立君行惡矣臣不能以忠死之則臣亦
惡矣此有兩敗也君行惡矣臣以忠死之則君惡愈大
而臣獨得忠名於世此無兩立也臣主之名兩敗君子
固深恥之君名惡而臣獨善君子亦寧樂哉而或至於
為忠者不得已也故曰無俾臣為忠臣也或曰鄭公之
願為良臣將愛身而難於為忠耶曰不然也鄭公之於
忠臣非不能為不願為也其言雖曰願為良臣然正欲
<pb:KR4d0211_WYG_009-8b>
以示其將必為忠臣之心太宗有道則公為良臣是俾
公為良臣也太宗無道則公為忠臣是俾公為忠臣也
鄭公若曰願陛下為有道毋為無道無道則臣將必為
忠臣盖欲䋲其君使不得為無道云耳且以忠良異稱
要皆美號鄭公亦何擇焉其所以言此非為身謀正為
太宗謀耳公為良臣則太宗為有道公為忠臣則太宗
為無道君以無道見醜於天下後世而臣獨以忠節有
聞孰若身荷美名君都顯號而臣主之善兩立此公所
<pb:KR4d0211_WYG_009-9a>
以為太宗謀而願為良臣也不然與龍逄比干遊於地
下鄭公寧有貶哉幸太宗能用公計以致貞觀之治是
以卒擅良臣之美也雖然公之言可以為賢者道彼有
庸回之臣茍於固位坐視君之愚昏而無所正救不知
良臣初未嘗不為忠焉乃曰魏鄭公不願為忠臣君雖
無道吾願為良臣而己脂韋塞黙卒有臣主兩敗之禍
此豈鄭公之謂哉
　　房杜不言功論
<pb:KR4d0211_WYG_009-9b>
君子有心於濟世無心於立功功非君子之所當論也
時方輔英主平禍亂則所以經濟大業者不得不用力
焉然其初心豈以邀功為哉痛生人之荼毒為之拯救
而已唐太宗取天下房𤣥齡杜如晦力為多然二人終
不言功為其有心於濟世而無心於立功也切嘗言之
隋季不競魚爛土潰小黠巨姦掲竿蠭起四海之内鞠
為盗區元元無聊有肝腦塗地之禍太宗於是奮布衣
提三尺劒剪除羣慝為萬人請命於上帝不踰十年遂
<pb:KR4d0211_WYG_009-10a>
定天下稽其梟威雅馘老生俘杲宻擄充竇東取河洛
西舉汧隴南威蠻荆北走獯鬻崇功偉烈赫奕盛大疑
非手足所能圖者盖房杜實佐成之也太宗自為燉煌
公時即收𤣥齡自為秦王即用如晦二人之佐太宗固
有年矣竒謀秘畫陳之多矣繩違正諫亦已數矣是其
有功於唐殆不可以算計由常人觀之則必歴自辨數
以希高爵大封埀榮後裔而不疑矣然而二人方且撝
謙貶抑痛自退遜曽無一言及之豈無謂哉其意必曰
<pb:KR4d0211_WYG_009-10b>
吾君之定禍亂天下之所歸也實為吾君之德也吾君
不作我何為哉是雖有功歸之吾君可也又必曰吾君
之定禍亂衆材之所資也實為諸將之力也不有諸將
我何為哉是雖有功歸之諸將可也又必曰成功之下
不可居也古所患也自伐以取禍功於我何有哉是雖
有功持之若無可也歸之於君則功不可言也歸之諸
將則功不可言也持之若無則功不可言也二人有功
而不言意其有得於三者之說也雖然是亦無心於立
<pb:KR4d0211_WYG_009-11a>
功者之所為也使二人者攘袂用力區區以功名為務
亦何能不自言耶抑嘗聞之薛萬均盧祖尚李君羡輩
太宗時俱有功受封爵然而萬均坐清宫不謹下獄憤
死祖尚辭交州都督斬之朝堂君羡以謡䜟見忌下詔
誅之是皆非辜小眚不獲保全則太宗之於功臣初未
嘗加恤也尉遲恭侍宴論功爭班乃至不懌而深譴之
且有韓彭夷戮非漢祖之愆之語當時大臣類多畏禍
李靖闔門稱疾長孫無忌求解僕射懼有功而終見疑
<pb:KR4d0211_WYG_009-11b>
也然𤣥齡如晦之不言功其亦覆車之戒耶嗚呼㧞劒
讙言攘袂指畫競占豐邑爭據上位者無時無之君子
欲明退遜之義其於房杜盍亦少懷仰哉
　　魏徴勸太宗行仁義論
人必有是志也然後勉之而益進激之而益勵茍惟不
役志於是事而以是事勸之則雖予賜開說挽乎前儀
秦捭闔刼乎後吾知其行事不能以寸是故戰國之君
昧夫人道忸忲于剥歛積實攻鬪侵取之說凡其君臣
<pb:KR4d0211_WYG_009-12a>
早朝晏罷諏謀而建白者必功利是圖謂拓土為能臣
謂豐財為至計誅求無藝使民剔肌出髓而未巳玩兵
嗜殺使民絶脛洞胷而不悔彼其大欲在圖霸積慮在
富强故雖以孟軻游談仁義於齊梁鄒魯宋薛之間往
往枘鑿不偶蔑有一君行其言者非軻言不足用盖時
君無役志乎仁義者也故夫人主必有是志然後勸之
以是事則深聽而果行昔太宗致貞觀之治天下晏然
外薄嶺海户闔不閉蠻夷君長咸襲衣冠帶刀宿衛於
<pb:KR4d0211_WYG_009-12b>
是帝曰此魏徴勸我行仁義既效矣惜不令封德彛見
之古今議者因遂以謂太宗行仁義率由魏徴勸之嗟
夫徴排德彞而勉其君以施化信有助矣然向非太宗
有志乎仁義則德彞言入而莫回徴徒百說未免為虛
語也徴雖賢孰與孟軻太宗雖明而貪功勤兵猶未逺
賢於齊梁之君使其素心不在仁義則孟軻復生言猶
不聽况徴其能勸之有行乎觀太宗在貞觀初嘗謂侍
臣曰今欲專以仁義誠信為治庶革近代之澆薄又曰
<pb:KR4d0211_WYG_009-13a>
為國之道必撫以仁義公等宜共行之惟夫素心在仁
義然後知仁義之可以為國而責治於臣下者亦必在
於仁義故又嘗謂仁義之道當存之心使常相繼斯須
懈怠去之已逺譬猶飲食嘗令充飽乃可全生此其於
仁義固克念而不敢忘則於徴之説非偶然聽之所以
能有助也或謂文皇芟刈手足安忍無親此其於仁義
背而馳者也何克念之有乎曰是誠太宗之慙德也然
仁義何嘗之有背之則為小人蹈之則為君子使太宗
<pb:KR4d0211_WYG_009-13b>
自艾自克處仁遷義則一洗心易慮猶可與也況能力
行乎孟軻言五霸假之久假而不歸烏知其非有春秋
惡惡疾其始善善樂其終然太宗既久假矣胡可疾其
始遂終疾之耶
　　聖人百世之師論
聖人備道全美人倫之至也天下之道管是矣百世之
法一是矣是百世之師也若孔子是也至若伯夷栁下
惠以為百世之師則可以為聖人則學者疑之中庸曰
<pb:KR4d0211_WYG_009-14a>
君子之道本諸身徴諸庶民考諸三王而不繆建諸天
地而不悖質諸鬼神而無疑百世以俟聖人而不惑是
故君子動而世為天下道行而世為天下法言而世為
天下則此聖人所以為百世之師也或問孔子知其道
之不用也則載而烏乎之揚雄答曰之後世君子又曰
闗百世而不慙蔽天地而不恥能言之類莫能加也子
貢稱夫子曰見其禮而知其政聞其樂而知其徳由百
世之後等百世之王莫之能違是聖人為百世之師若
<pb:KR4d0211_WYG_009-14b>
孔子可以當之也至若伯夷得聖人之清而已栁下惠
得聖人之和而已豈能盡聖人之道乎孔子曰伯夷古
之賢人也又曰臧文仲知栁下惠之賢而不與立孔子
於夷惠特稱賢而已以為聖人學者疑之先儒嘗謂孟
軻之書非軻自著軻既沒萬章公孫丑之徒相與記軻
言焉耳信如是則以夷惠聖之清聖之和真軻言也直
以為聖人記軻言者之過也然而聞伯夷之風者頑夫
㢘懦夫有立志聞栁下惠之風者鄙夫寛薄夫敦是二
<pb:KR4d0211_WYG_009-15a>
子奮乎百世之上使百世之下聞者莫不興起豈非百
世之師乎盖伯夷雖清而聞文王作則興曰盍歸乎來
栁下惠雖和而不以三公易其介是雖未至於無可無
不可要亦非滯於一隅者此所以未可謂之聖人而可
以為百世之師也
　
　
　
<pb:KR4d0211_WYG_009-15b>
　
　
　
　
　
　
　
　香溪集巻九

<pb:KR4d0211_WYG_010-1a>
欽定四庫全書
　香溪集巻十　　　　　　　宋　范浚　撰
　　書總論
　　　堯典論
　　　湯誓仲虺之誥論
　　　伊訓論
　　　太甲三篇論
　　　咸有一德論
<pb:KR4d0211_WYG_010-1b>
　　　說命三篇論
　　　洪範論
　　　大誥康誥酒誥梓材召誥洛誥多士多方論(君/陳)
　　　(附/)
　　　君牙冏命吕刑論
　　堯典論
夫子序書辭嚴㫖奥不越数言而終篇大義粲然可明
若序堯典言昔在帝堯聰明文思光宅天下將遜于位
<pb:KR4d0211_WYG_010-2a>
禪于虞舜則堯之廣大同天始能格于上下協和萬邦
終能求賢于側陋授以天下盛德大業已備見矣後世
邪說横議詆誣大聖謂堯幽囚謂舜臣堯怪妄百出特
考是數言而唐虞禪紹之美昭若白日紛紛詭論不攻
自破盖功成者去天道固然堯將遜位不以授丹朱而
授舜是謂天下為公之道故曰將遜于位禪于虞舜聖
言折𠂻堯舜之道益明於是又曰惟天為大惟堯則之
對宰我之問亦云陶唐其仁如天孟子推其說則曰為
<pb:KR4d0211_WYG_010-2b>
天下得人者謂之仁盖堯以天下授丹朱則丹朱利而
天下病以天下授舜則天下利而丹朱病堯曰吾終不
以天下之病利一人卒授舜以天下方其念丹朱與天
下利病孰輕孰重茍懷一毫有我之心則視利天下不
足以病其子視利其子雖病天下不屑也惟堯無我視
天下猶吾子也視利天下猶利吾子也如是則吾子與
天下何擇焉所利者衆則為之耳且授舜之利公利也
授丹朱之利私利也不以私利易公利此天心也此其
<pb:KR4d0211_WYG_010-3a>
所以能視天下猶吾子而則天之大為天下得舜而如
天之仁也同天如此故聰無不聞明無不見文無不被
思無不通而其神能光宅天下也夫以堯舜聖德光明
盛大胡可以管窺蠡測妄議涯畛而世儒謂堯行天道
以治人舜行人道以奉天是不惟不知堯舜抑亦不知
道又不知天人也易繫辭曰一隂一陽之謂道推本而
言之也又曰立天之道曰隂與陽立地之道曰柔與剛
立人之道曰仁與義三者一道也在天則謂之天道在
<pb:KR4d0211_WYG_010-3b>
地則謂之地道在人則謂之人道揚雄曰善言天地者
以人事善言人事者以天地故合天地人而言之其致
一也古之王者必承天意以從事是天理即人事也王
者欲有所為必求端於天是人事即天理也又況聖人
和同天人之際使之無間先天而天弗違後天而奉天
時聖人所行動無非天謂堯行天道豈與人事異耶謂
舜行人道豈與天道異耶茍謂堯命羲和欽若昊天厯
象日月星辰為行天道耶則敬授人時而天與人一矣
<pb:KR4d0211_WYG_010-4a>
茍謂以閏月定四時成嵗為行天道耶則允釐百工庶
績咸熙而天與人一矣茍謂舜納于百揆百揆時叙賔
于四門四門穆穆為行人道耶則烈風雷雨弗迷而人
與天一矣茍謂舜咨十有二人各欽其職為行人道耶
則惟時亮天工而人與天一矣嗟夫世儒之論是不知
堯舜者也是不知道者也是不知天人者也
　　湯誓仲虺之誥論
湯之伐桀為天下除虐也而商人乃曰我后不恤我衆
<pb:KR4d0211_WYG_010-4b>
舎我穡事而割正夏此豈於人心有不順哉盖商人以
穡事為念商人之私心也成湯以正夏為急天下之公心
也商人知安湯之仁而不知天下苦桀之虐謂克終穡
事有食以飽吾商人足矣天下苦桀虐我其如彼何夏
罪雖至極彼其如我何嗟夫知有商人而不知有天下
是商人之私心也惟湯則以為普天之下舉歸吾仁率
土之衆誰非商民博施濟衆豈非吾心弔民罸罪豈非
吾事茍急吾穡徒能飽吾有衆而已彼天下之罹桀殘
<pb:KR4d0211_WYG_010-5a>
虐割剥者甚溺於塗甚踣於爐呼天無告急於倒掛吾
其坐視而不救歟則吾心有外矣吾為不仁矣吾其以
天下為非我矣吾其上負皇天之眷求下負萬國來蘇
之望矣必往之誓胡可前却而不果哉嗟夫以天下為
商人而不以商人外天下是天下之公心也然而湯能
以天下之公心伐天下之同害上承天意下協民願宜
無不慊而猶有慙德何哉盖以臣伐君以諸侯為天子
以一國有天下天下之至難也天下之至疑也聖人行
<pb:KR4d0211_WYG_010-5b>
之聖人之不幸也聖人之不得已也成湯于所遇之不
幸而處勢之不得已故果於必往行天下之至難冒天
下之至疑故猶有慙德其必往也以救萬方之禍其有
慙德也以憂萬世之亂救萬方之禍者仁也憂萬世之
亂者仁之至也此成湯所以為聖人也仲虺以湯之懷
慙雖出於仁厚而恐或至於動心以害大有為之志故陳
義作誥以釋湯意首言天乃錫王勇智表正萬邦統言
夏王有罪帝用不臧是天意釋桀而眷湯湯可以仰無
<pb:KR4d0211_WYG_010-6a>
愧於天矣又言商家邦於有夏若莠秕之必見剪除商
人危懼同心患桀又言湯之寛仁彰信天下攸徂之民
相慶徯至是人心去桀而歸湯湯可以俯無怍於人矣
仰無愧俯無怍何為猶有慙德也哉且以常人言之凡
所謂貴有天下者為得便私適己肆意極情選聲以娯
聽選色以從欲積財儲貨以厚自封殖横心所念無不
自如然後為快也成湯乃獨不邇聲色不殖貨利則何
利於有天下也哉亦興天下所同利而已興天下所同
<pb:KR4d0211_WYG_010-6b>
利非利己也又何慙德之有哉然而仲虺之忠篤於愛
君惟恐成湯自大或有侈心驕志故雖釋湯之懷慙而
猶告以昭德建中制事制心之道又告以自滿自用慎
終惟始之戒也成湯之心不忘戒慎惟恐有侈心驕志
忽不自知故雖無庸懷慙而猶誕告萬方以兹朕未知
獲戾于上下慄慄危懼若將隕于深淵又告以朕躬有
罪不敢自赦無以萬方也凡湯之能有萬邦實用此道
故荀卿曰湯武非取天下也脩其道行其義興天下同
<pb:KR4d0211_WYG_010-7a>
利除天下同害而天下歸之豈不信哉
　　伊訓論
為人君者必鑒前古然後可以知興替必法先王然後
可以繼統業伊尹訓太甲稱有夏先后禹啟少康德足
以格天地寧鬼神微及於鳥獸魚鱉咸遂其生逮桀弗
率天降禍災假手于湯討而伐之是欲太甲鑒前古而
知興替之由也又稱成湯布昭不殺之聖武以寛政代
桀虐用得衆心而兆民允懷又稱湯自始修人事之紀
<pb:KR4d0211_WYG_010-7b>
以至于有萬邦本乎無我以從諫諍法古以若先民為
君明為臣忠其恕也與人不求備其仁也檢身若不及
所以能膺天命有天下其難如此是欲太甲法先王以
繼統業之重也鑒前古以知興替法先王以繼統業為
君之要舉矣至若戒以嗣德在初欲其慎始戒以立愛
惟親立敬惟長欲其務本言湯之求哲人俾輔後嗣則
告以舊人可與圖政言湯之制官刑有三風十愆則告
以一過可以亡國言作善降祥作不善降殃則告以天
<pb:KR4d0211_WYG_010-8a>
之禍福無心唯人自召言德罔小萬邦惟慶不德罔大
墜厥宗則告以小善足以福天下小惡足以覆宗廟凡
其格言善訓丁寧切至如此可謂忠亮篤誠以道事君
者也此所以營于桐宫而太甲不之疑天下不之議百
世之下言忠臣者必推之也
　　太甲三篇論
太甲既立不惠于阿衡伊尹時為受遺大臣懼其失道
以危基業乃作書以示訓戒太甲上篇是也王能自艾
<pb:KR4d0211_WYG_010-8b>
克終允德伊尹又作書太甲中篇是也伊尹精忠篤誠
喜君悔過丁寧申誥冀其大善故又作書太甲下篇是
也歴考三篇㫖義大要以終始欽慎為戒夫人靡不有
初鮮克有終況太甲不克于厥初悔過而反善得不以
終始為戒乎人君不欽厥德乃墜厥命弗慎厥德雖悔
可追況太甲嘗以欲敗度縱敗禮得不以欽慎為戒乎
是故其言有曰惟尹躬先見于西邑夏自周有終相亦
惟終其後嗣王罔克有終相亦罔終嗣王戒哉此盖戒
<pb:KR4d0211_WYG_010-9a>
以君臣皆當由忠信而有終也傳曰忠信為周則自周
有終者由忠信而有終也忠盖言吾無息者也信盖言
吾實然者也實然而無息豈不有終乎使不忠信則無
物矣焉能有終乎大學曰君子有大道必忠信以得之
驕泰以失之言忠信則得道不忠信則失道茍得之而
又失之非有終也在易乾之九三君子終日乾乾夕惕
若厲旡咎孔子明之曰君子進德脩業忠信所以進德
也又曰知至至之可與幾也知終終之可與存義也是
<pb:KR4d0211_WYG_010-9b>
故居上位而不驕在下位而不憂夫惟君子忠信以進
德故能始而知至至之卒而知終終之非自周有終乎
是道也居上在下莫不由之故有夏先后君臣皆有克
終之美太甲所宜勉也伊尹又曰慎乃儉德惟懐永圖
盖戒以當慎儉德以為永圖而克終也記曰君子恭儉
以求役仁又曰儉近仁以儉為求役仁以儉為近仁則
所謂儉者非特儉以足用之謂茍能守約而心不恣縱
是儉德也是故儉於聽可以養虛儉於視可以養神儉
<pb:KR4d0211_WYG_010-10a>
於言可以養氣凡儉而守約皆可以悠久而無窮今伊
尹告太甲以慎乃儉德是永圖也知儉為守約則所以
慎者盖有要矣亦曰儉於心而戒慎之耳伊尹又曰終
始慎厥與盖戒以慎夫與賢而克終也權輿之詩刺秦
康公與賢有始而無終盖知賢而不能任任而不能信
既信而又使小人參之皆非與賢有終之謂也惟能待
以至誠則是終始慎厥與之道若所謂至誠樂與賢者
共之是也伊尹又曰慎終于始盖戒以慎終之道在先
<pb:KR4d0211_WYG_010-10b>
慎始易曰君子以作事謀始夫慎始而不終者有矣未
有不慎始而有終者也凡欲慎終當於始而慎之故曰
君子慎始差若毫釐繆之千里能慎始則終不繆是乃
所以為慎終也伊尹又曰祗爾厥辟又曰欽厥止率乃
祖攸行欲其欽所以為君之道而率循湯之所行也夏
書曰予臨兆民懔乎若朽索之馭六馬為人上者奈何
不敬為君不敬則有朽索之懼固宜祗厥辟也然茍不
知其所止則安能盡君道故又曰欽厥止盖言所謂欽
<pb:KR4d0211_WYG_010-11a>
爾厥辟者在欽厥止也大學曰為人君止於仁君能止
於仁則心為仁心心為仁心則言皆仁言術皆仁術政
皆仁政無所往而不為仁矣然仁天理也必敬以直内
然後天理存故欲止於仁不可以不敬不敬且不可以
求仁其況能止於仁乎觀孔子對仲弓樊遲問仁必告
以出門如見大賔使民如承大祭居處恭執事敬是必
敬而後可以求仁也况欲止於仁其可以不敬乎詩
稱文王曰穆穆文王於緝熙敬止亦欽厥止之義也使
<pb:KR4d0211_WYG_010-11b>
太甲能知止於仁而克欽則可以繼湯之克仁是率乃
祖之攸行也伊尹又曰皇天無親克敬惟親是又告以
皇天所以親人君由乎克敬詩曰敬之敬之天維顯思
命不易哉無曰高高在上陟降厥士日監在兹言天道
甚明人君不可不敬敬則天必親之雖高高在上而日
監在兹也夫惟敬以直内而天理存是天之所親也詩
曰昊天曰明及爾出王昊天曰旦及爾游衍言天道未
嘗不與人出入往來游行衍溢以天親克敬之義求之
<pb:KR4d0211_WYG_010-12a>
則可見矣伊尹又曰先王惟時懋敬厥德克配上帝今
王嗣有令緒尚監兹哉若升高必自下若陟遐必自邇
是又告以克敬非特為天所親也而成湯又能勉敬厥
德終至於不勉而誠誠則天故克配上帝今王亦宜監
湯而勉於敬詩曰湯降不遲聖敬日躋昭假遲遲上帝
是祗帝命式于九圍湯之聖敬所以日躋者以勉敬厥
德故也帝所以命之式于九圍者以其克配上帝故也
　　咸有一德論
<pb:KR4d0211_WYG_010-12b>
伊尹既復政太甲將告歸陳戒于德而終篇以一為言
所以啟廸其君者可謂要矣所以望于其君者可謂重
矣至哉一乎大哉一乎粤自元氣未判混然純全命之
曰太一及其分而為天地轉而為隂陽變而為四時列
而為鬼神散而為萬物則是一也無乎不在故天地以
是一而成化隂陽以是一而不測四時以是一而變通
鬼神以是一而體物不遺萬物以是一而各正性命其
在人也喜怒哀樂未發之先意我必固舉絶之際混然
<pb:KR4d0211_WYG_010-13a>
純全亦人之太一也及夫目得之而視耳得之而聽口
得之而言四體得之而動作則是一也無乎不在故視
以是一而明聽以是一而聰言以是一而從動作以是
一而順由是一而不知者為愚知是一者為智守是一
者為賢性是一者為聖至於聖則無往而不一矣是故
會萬物以為一身一體之也合萬殊為一物一同之也
洞萬理為一致一貫之也冥萬世為一息一通之也攝
萬善于一德一該之也應萬變于一心一統之也至於
<pb:KR4d0211_WYG_010-13b>
一天人一有無一死生一情性一内外無往而不一用
能與天地配其體與鬼神接其靈與隂陽媾其化與四
時合其誠天地鬼神隂陽四時吾之一與之為一矣則
於治天下何有哉論一至此盖性是一者也則於聖人
何有哉荀卿載舜之言曰執一如天地行微如日月忠
誠盛於内賁於外刑於四海天下其在一隅耶夫何足
致也荀卿又曰一與一是為聖人又曰一而不二為聖
人今伊尹所以告戒其君懇懇以一為言是以治天下
<pb:KR4d0211_WYG_010-14a>
之本啟廸之也豈不要哉是以聖人之事望之也豈不
重哉
　　說命三篇論
高宗得傅說言夣帝賚予良弼何也曰人心其神矣乎
茍惟精一則虛明洞達事物之至無不感通故孔子曰
清明在躬志氣如神中庸曰至誠之道可以前知方高
宗恭黙思道盖清明矣至誠矣志氣如神矣可以前知
矣則帝賚良弼形于宵夢又何疑哉世之議者妄謂高
<pb:KR4d0211_WYG_010-14b>
宗知傅說之賢遽欲引以為相懼羣臣不心服天下不
以為宜因假夢以神其事以要信於一時嗚呼其誣高
宗乎使誠假夢以用說豈不為偽乎彼其三年不言亦
已久矣烏可偽為乎揚雄曰夫信周其誠上通于天高
宗誠與天通天以良弼賚之此甚盛德也議者誣以為
偽豈非所謂邪說横議乎春秋外傳曰昔商武丁聳其
德至于神明又曰若武丁之神明也其聖之睿廣也其
智之不疾也猶自謂未乂故三年黙以思道又曰使之
<pb:KR4d0211_WYG_010-15a>
象夢旁求四方之賢得傅說以來升以為公而使朝夕
規諫夫惟高宗不以睿知自大精意思道恭黙以聳其
德至于神明故誠格上帝夢得賢輔初非知其為傅說
也以宵夢所見之象旁求得之然後知其為傅說也考
於經合於傳其說甚明而議者謂為假夢是不知至誠
上通至於神明之道而妄論如此意必以為高宗不能
往夢傅說傅說不能見夢高宗也殊不知人之誠心殆
猶明鑒鑒明洞徹無物不形雖羣象雜委於前而色色
<pb:KR4d0211_WYG_010-15b>
呈露無得遁者鑒非往照物無來心實感通之理冥於
自然耳高宗之誠善必先知則夢得賢人與鑒燭物何
異盖高宗恭黙所思思得良弼以自輔耳逮其精誠感
通則同焉者合類焉者應乃有良弼見於正夢初非彼
來亦非此往神交黙契莫知所以然而然耳從是觀之
豈非甚盛德耶其可以邪說誣為偽事耶然觀高宗既
得傅說立以為相命之納誨責以正己使之作礪責以
濟已使之作舟楫責以澤民使之作霖雨又責以啟沃
<pb:KR4d0211_WYG_010-16a>
如藥石又責以為已明謨如跣視地又責以作成己德
如麴糵又責以可否相濟如鹽梅又責以繼美于阿衡
其望說之心可謂切至矣而說之進言勤勤反覆大槩
惟以從諫務學任人為先何哉盖從諫帝王之大烈而
學之為王者事其已久矣至於任人則治亂安危係焉
是三者實人主之要務又況能從諫則舎己從人無我
而為聖矣能務學則可以窮理盡性以至於命而為聖
矣能任人則得良臣以助而為聖矣三者皆為聖之道
<pb:KR4d0211_WYG_010-16b>
而傅說乃以望高宗則其待高宗者為何如哉其所以
任高宗之責者為何如哉抑嘗觀成湯改過不吝而從
諫弗咈其於伊尹則學焉而後臣之其任人也則德懋
懋官功懋懋賞是從諫務學任人三者湯皆力行而盡
之矣高宗之命說固嘗曰惟暨乃僚罔不同心以匡乃
辟俾率先王廸我高后以康兆民又曰其爾克紹乃辟
于先王永綏民凡所以望說者皆冀其佐己使己蹈廸
成湯之蹤而繼承之則說以湯之力行者為輔導不亦
<pb:KR4d0211_WYG_010-17a>
宜乎
　　洪範論
洪範九疇所謂道之大原出於天者也上天錫之大禹
明之武王訪之箕子申之論其所以為大法則古聖人
皆得之天下之人共由之百世之王莫不法之其類雖
九而天地人神事物萬殊無不綜貫極其同歸則一於
皇極而已矣盖皇極者大中也天下之道至中而極無
餘理矣宜乎九疇之叙皇極居中總包上下為其至極
<pb:KR4d0211_WYG_010-17b>
而無餘可以盡天下之理故也今夫易有太極是生兩
儀是天地之道本乎皇極也人受天地之中以生是人
亦本乎皇極也中庸之道與鬼神之道相似是神亦本
乎皇極也凡所立事無得過與不及當用大中之道是
事亦本乎皇極也春為陽中萬物以生秋為隂中萬物
以成是物亦本乎皇極也天地人神事物萬殊一皆本
乎皇極則九疇之義非皇極主於其間可乎是故一五
行得皇極則水潤下火炎上木曲直金從革土稼穡無
<pb:KR4d0211_WYG_010-18a>
不得其中矣二五事得皇極則貌恭言從視明聽聰思
睿無不得其中矣三八政得皇極則食貨與祀司徒司
空司㓂賔師無不得其中矣四五紀得皇極則嵗月日
星辰厯數無不得其中矣六三德得皇極則正直剛克
柔克無不得其中矣七稽疑得皇極則卜五占用二衍
忒無不得其中矣八庶徴得皇極則雨暘燠寒風無不
得其中矣九五福得皇極則壽富康寧攸好德考終命
無不得其中矣然則大法之類雖曰有九而九類所以
<pb:KR4d0211_WYG_010-18b>
能綜貫天地人神事物萬殊之理者實一本乎皇極也
盖五行五紀庶徴之類言天地萬物之中也五事八政
三德五福六極之類言人與事之中也八政之祀五紀
之厯數與夫稽疑命卜筮之類言人與神之中也天地
人神事物莫不有中而九疇該之皇極一以貫之可不
謂大法耶
　　大誥康誥酒誥梓材召誥洛誥多士多方論(君陳/附)
嘗考諸經盖自大誥康誥酒誥梓材召誥洛誥多士多
<pb:KR4d0211_WYG_010-19a>
方八篇雖辭語繁悉指各不同然大要以商人心未服
周而作也說者或以為商自湯已下七王之德感人也
深方紂肆虐如在膏火中歸周如歸不暇念先王之德
及天下粗定人自膏火中出即念商先王如父母雖以
武王周公之聖相繼撫之而莫能禁也信如此言則是
武王周公不足以服商人也非商人之頑為難服也盖
嘗以商周論之商代夏周代商其事則同湯伐桀以救
民武王伐紂以遏亂其心則同湯升陑致天之罸武王
<pb:KR4d0211_WYG_010-19b>
渡孟津底天之罸其奉天命則同湯有萬邦兆民永懷
武王定天下萬姓悅服其得人心則同湯武之道無不
同也何為夏人歸商不復擕叛而商人歸周屢為翻動
雖以成王之賢周公之聖又佐以召公同心鎮撫久猶
未服豈無自而然哉盖桀雖不道得罪人神自取滅亡
與紂相似然書曰紂罪浮于桀則是紂惡視桀為又甚
也觀湯誓衆之辭曰夏王率遏衆力率割夏邑告萬方
之辭曰夏王滅德作威流毒下國此固足以失天下矣
<pb:KR4d0211_WYG_010-20a>
然未若紂惡之為大而天下化桀之惡亦未若商人化
紂之惡之深矣觀武王誓衆動數紂之惡踰數十條過
桀逺甚而淫酗肆虐商人化之罔不沈湎于酒草竊姦
宄上而卿士相師為非度下而小民相與為敵讎其凶
燄惡德餘風遺毒淪入骨髓溢于後世庶羣自酒殆不
可禁自作不典殆不可安武庚之惡猶丹朱然使堯在
上未必不傲虐商人之惡猶苗民然使舜在上未必不
逆命然則雖以成王之賢周公之聖又佐以召公同心
<pb:KR4d0211_WYG_010-20b>
鎮撫久猶未服無足疑者是商人之頑至難服也非成
王周公服之難也又況君子服人之心不服人之口化
人之情不特使之革面其治人而未治也必皇自祗德
不以責諸人其計安天下必為百世計不為目前一切
計成王周召之意若以為商人難化非商人之罪化紂
之惡深也既曰頑民矣吾其可忿疾之乎吾不能使風
移俗易樂從誠服而惟禁之以令臨之以威刼之以刑
俾莫我敢違則是徒服其口耳彼將不敢言而敢怒詎
<pb:KR4d0211_WYG_010-21a>
能服其心乎是徒使之革面耳彼將茍免無恥詎能化
其情乎是徒責諸人耳彼將謂我不先自治而非議之
詎能無媿於祗德乎是徒茍為目前一切之計耳彼將
傾耳戴目懷異志而幸禍亂矣詎能為百世計乎且周
之得天下非取之也以德行仁天下自歸之也天下自
歸之又烏可以威令與刑加商人而强服之哉此則成
王周公之心也是故成王周公之於商人也念之至深
待之至寛處之至厚作成周使之遷庶幾宻邇王室式
<pb:KR4d0211_WYG_010-21b>
化厥訓擇康叔為之君庶幾乃大明服其勑懋和歴言
商之亡以淫泆不明取天罸使知天之所廢非人力可
興又歴言周之王以明慎用德受天命使知天之所興
非人力可勝告康叔有曰今惟民不靜未戾厥心廸屢
未同是欲定商人之心以同心也誥多方有曰爾乃廸
屢不靜爾心未愛是欲使商人之心愛周而自安也凡
此類豈非欲服其心不服其口之謂乎誥康叔有曰若
有疾惟民其畢棄咎又曰作新民是欲使商人盡去舊
<pb:KR4d0211_WYG_010-22a>
惡遷善而自新也告多士有曰誥爾殷多士今予惟不
爾殺予惟時命有申是欲使商人誠服于教命不以刑
戮威之也召公告成王有曰王先服殷御事比介于我
有周御事節性惟日其邁是欲節商人之性而使之進
于善也凡此類豈非欲化其情不特使之革命之謂乎
於大誥有曰民不靜亦惟在王宫邦君室是雖商人為
叛而以過事為在己也誥康叔有曰爽惟天其罸殛我
我其不怨惟厥罪無在大亦無在多矧曰其尚顯聞于
<pb:KR4d0211_WYG_010-22b>
天是雖商人不安而以為天罸己罪也凡此類豈非皇
自祗德不責諸人之謂乎其告康叔有曰聽朕告汝乃
以殷民世享是欲使康叔安商人為世世享國之圖也
於梓材有曰已若兹監惟曰欲至于萬年惟王子子孫
孫永保民是欲康叔安商人為周家萬年之圖也於洛
誥有曰王伻殷乃承叙萬年其永觀朕子懷德是欲商
人永懷周德為萬年圖也凡此類豈非欲百世計不為
目前一切計乎成王周公之治商人必欲服其心必欲
<pb:KR4d0211_WYG_010-23a>
化其情其自治也必皇自祗德必為百世計處己處人
可謂兩盡矣宜其終能使頑民咸化也然而周公既沒
成王命君陳分正東郊成周猶曰無依勢作威無倚法
以削又曰有弗若于汝政弗化于汝訓辟以止辟乃辟
又曰爾無忿疾于頑又曰必有忍其乃有濟有容德乃
大諄諄訓戒皆欲其不恃威令刑辟務為寛容豈非終
不欲以力强服商人哉
　　君牙冏命吕刑論
<pb:KR4d0211_WYG_010-23b>
穆王之書見於經者三篇命君牙為大司徒命伯冏為
大僕正命吕侯訓暢夏刑其言皆丁寧告戒以求助輕
刑為意夫子錄而叙之與典謨並傳自餘無穆王事見
于經者以三篇為聖人所取則穆王信亦賢矣而好議
論者掎摭傳記不典之語横加詆訾謂穆王征犬戎祭
公謀父諫不聽又謂其欲以車轍馬迹周天下祭公謀
父誦祈招之詩以止王心嗟乎信不典之語如此不幾
於廢經乎世有善為春秋者以經考傳之真偽是學經
<pb:KR4d0211_WYG_010-24a>
之法也豈惟春秋哉凡百家傳記有異論皆當折衷於
聖言今遽以傳記廢經遂謂穆王非賢甚不可也且二
說皆出於左氏左氏浮誇而失之誣者也竊求諸經穆
王命其臣使翼已作股肱心膂又命左右前後之士正
救所不及繩愆糾繆格其非心又以厥后自聖為戒輸
誠求助切至如此豈不能聽謀父之諫乎且以祈招一
詩猶能止王非心則欲征犬戎謀父進諫累數百言寧
有不能止其行乎又求諸經穆王能念前人付託之重
<pb:KR4d0211_WYG_010-24b>
戒慎恐懼若渉氷蹈虎怵惕惟厲至中夜以興思免厥
愆此其心與堯舜禹湯文武戰戰慄慄之心何異又慕
文武出入起居罔有弗欽此其志亦高矣何至於肆其
侈心周行天下乎吕刑一篇首言蚩尤作亂苗民淫虐
繼言伯夷降典折民惟刑臯陶制百姓于刑之中又歴
言察獄欽刑中正審克之道大要以慎罸不濫宥過從
輕為意原其設心雖小眚薄罪猶將盡心焉況甲兵大
刑其肯輕用以不享責犬戎妄加討伐乎以君牙冏命
<pb:KR4d0211_WYG_010-25a>
吕刑三篇考左氏記穆王事則其偽著矣
　
　
　
　
　
　
　
<pb:KR4d0211_WYG_010-25b>
　
　
　
　
　
　
　
　香溪集巻十¶
<md:KR4d0211_SBCK_011-1a>¶
<pb:KR4d0211_WYG_011-1a>
欽定四庫全書
　香溪集巻十一¶　　　　　　　宋　范浚　撰
　　進䇿
　　　䇿略
　　　應天
　　　逺圖
　　　任相
　　　更化
<pb:KR4d0211_WYG_011-1b>
　　䇿略¶
臣聞古者天子聴政使公卿列士獻詩以諷近臣盡¶規親
戚補察下至瞽矇百工商旅庶人皆得以進諌¶傳言非議
其上而莫之罪盖以為腹誹之憤甚扵指¶斥目語之譏切
於面謗與其壅天下之言以自欺不¶若用天下之言以自
治傳曰防民之口甚於防川臣¶請借秦以言之始皇不道
剛愎自用進導諛斥忠諌¶强直者謂之罔上讜論者謂之
妖言威之使懼刼之¶使嘿天下之人不得一申其喙積忍
<pb:KR4d0211_WYG_011-2a>
含怒不勝憤欎<md:KR4d0211_SBCK_011-1b>¶不平之心戴目傾耳思一快其懟悶而無
由及一夫¶作難奮臂大呼則靡然響動相與裂憲網壊禁
防聚¶首族談争詆秦罪揺吻鼔譟而莫之禁盖其所以壅¶
天下之言者甚固而無所洩則其發也若大川之决¶齧堤
四走奔湧浩蕩遂至扵横潰而不可制此甚可¶懼也惟人
君博詢廣聴來衆言以宣下情使無所閉¶抑而不通則可
以自安于士民之上是用天下之言¶者人主所以自治也
仰惟陛下厲精庻政虛心聽納¶乃以太陽有異氛氣四合
<pb:KR4d0211_WYG_011-2b>
亟下明詔敷求讜言是将¶用天下之言以自治故臣扵此
先陳人主之說已乃<md:KR4d0211_SBCK_011-2a>¶極言其餘惟陛下財察臣聞主道在先
正心正心所¶以自治也心不正於中則過事形扵外天下
之人因¶得而議之故用人言以自治其要莫切扵正心然
而¶君臨兆人緫御萬㡬事物之日投於前衡於慮者交¶午
不可計欲心之正豈不難哉唐太宗嘗言人主惟¶有一心
而攻之者甚衆或以勇力或以辨口或以姦¶詐或以嗜欲
輻輳攻之各求自售以取寵禄人主少¶懈而受其一則危
<pb:KR4d0211_WYG_011-3a>
亡隨之此其所以難也嗟夫一心¶而攻之者如此其衆可
不思所以正之乎昔孟軻三¶見齊王而不言事曰我先攻
其邪心而其說則以謂<md:KR4d0211_SBCK_011-2b>¶人不足與適政不足與間獨在乎
格君心之非而時¶君類以為迂逺闊扵事情不能用漢董
仲舒嘗以正¶心為武帝言之唐栁公權又嘗以正心為穆
宗言之¶然皆不能用也是豈人主之心果不可正乎亦曰
習¶與正人居之而已左右前後皆正人也則聞正言見¶正
事行正道欲其心之不正胡可得邪陛下能正心¶矣則判
<pb:KR4d0211_WYG_011-3b>
忠邪察賢佞如辨黑之與白如觀髙山之與¶深谿於以聴
言洞然不惑然後臣之區區得以上達¶臣抑嘗觀仁宗嘉
祐中司馬光建言國家本置六科¶盖欲以上觀朝政之得
失下知元元之疾苦非為士<md:KR4d0211_SBCK_011-3a>¶人設此以為進取之階也因
請取制舉所試䇿擇其¶言合時務者行之使四方知朝廷
求直言之士非以¶飾虛名廼取其實用光意若以謂國家
於進士科外¶復設六科正欲求言儻略其言不加采用則
雖制舉¶猶無益也况今時方多難陛下又以天變詔求直
<pb:KR4d0211_WYG_011-4a>
言¶使草茅賤士皆得論社稷之至計可不留神審覽哉¶
夫多言繁稱未必雜而寡要略事陳意未必拙而不¶智
道徃古未必為誦說論大計未必為夸浮質言未¶必鄙
小談未必陋乖於時未必繆忤於衆未必非從¶宜而言
惟歸于當惟陛下擇之而已<md:KR4d0211_SBCK_011-3b>¶　　應天¶
臣聞天人相與之際其道甚宻其應甚㨗其成敗甚¶可
畏方天之仁愛人君也先出灾祥以譴告之不知¶自省
<pb:KR4d0211_WYG_011-4b>
又出怪異以警懼之猶不知畏有所塞除而輕¶忽簡誣
傷敗廼至是知非天心之所眷顧則無復變¶異以示戒
于下此譬猶父之扵子有所甚愛故繩違¶紏過丁寜教
告惟恐不為善人之歸若聴其逋蕩堕¶游肆行不義了
不訶斥如塗人然是不愛而不戚以¶為不足復子也楚
莊王見天不見妖地不出孽則禱¶扵山川曰天其忘予
乎是以古之興王天所右與必<md:KR4d0211_SBCK_011-4a>¶有妖孽以恐動其心増
益其所未至故太戊之桑穀¶髙宗之鼎雉宣王之旱虐
<pb:KR4d0211_WYG_011-5a>
皆所以轉禍而為福易亂¶而為治起衰運而治中興然
則災異者誠天之深愛¶乎人君也臣觀陛下即位以來
撫艱難之運宵興求¶衣旰不暇食憂勤至矣而變異時
見殆天仁愛陛下¶昭示至戒以見右與之深夫人情忽
不自知失德遺¶行出扵戒慎之所不及恐懼之所未至
者已或不知¶之而天獨知之是故聖人寅畏天戒惕慄
震動所以¶修省而思愆惟恐不至成湯七年之旱煎砂
爛石則¶自責曰政不節耶使人疾耶苞苴行耶䜛夫昌
<pb:KR4d0211_WYG_011-5b>
耶宫<md:KR4d0211_SBCK_011-4b>¶室營耶女謁盛耶何不雨之極也六事皆叔世僻
王¶悖繆之為豈成湯所宜有而湯以自責盖懼夫忽不¶
自知而天獨知之者也夫人之道不可以無畏子無¶畏
則忘孝父無畏則廢慈臣無畏則勲不立君無畏¶則亂
不治人主髙居九重蜵蜎蠖濩之中至尊極也¶作福作
威生殺予奪無不如志茍放情縱慾恣為不¶道如桀紂
如幽厲如秦始王如隋煬帝方其力行無¶度長惡勿悛
天下之人誰能制之惟其得罪于天加¶㓙罰而下殃禍
<pb:KR4d0211_WYG_011-6a>
故國顛覆身滅亡天下大壞而不救¶使後世之君指前
車而思危知上天之可畏也然則<md:KR4d0211_SBCK_011-5a>¶人主所不敢放情縱
慾恣為不道者亦惟畏天而已¶堯舜之帝三代之王凡
其君臣所以動色相戒者未¶嘗不以皇天上帝為言見
於虞夏商周之書可考也¶人君其可忽哉臣聞仁宗當
慶歴間嘗遇旱蔬食禁¶中引咎精禱一夕㣲聞雷聲遽
起冠帶露立廷中至¶雨沾衣而不倦仁宗畏天憫民祗
懼如此故能享國¶久長號稱盛治陛下誠畏天戒則冝
<pb:KR4d0211_WYG_011-6b>
法仁宗之祗畏¶慕成湯之自責歴筭周思政教得無僻
違刑罰得無¶過差舉事得無失當讜言得無未進賢才
得無未用¶姦邪䜛佞欺負之徒得無未去賦歛得無繁
重窮民<md:KR4d0211_SBCK_011-5b>¶得無怨咨凡可以引咎而罪已者無所不慮慮
而思¶所以施置之宜亟正厥事豈不足以弭天變哉昔
唐¶文皇貞觀中妖災屢見然而躋世太平治幾成康稱¶
賢君者惟其用人言以應天塞異故不害其為至治¶當
時山東滛雨江淮大水虞世南曰宜録枉繫帝即¶申省
<pb:KR4d0211_WYG_011-7a>
寃獄多所原赦星孛虛危歴氐百餘日世南曰¶願陛下
勿以功髙自矜帝即曰此吾之罪也穀洛溢¶漂居人魏
徵謂無克終之美帝即優納廢明德宫元¶圃院賜遭水
者旱暵不雨徵䟽十漸帝即曰願改之¶以終善道今陛
下以天變求言茍可用願陛下即施<md:KR4d0211_SBCK_011-6a>¶用之如唐文皇則
雖變異不害夫精祲相感災不徒¶生動天以誠無事虛
文則臣之至願也¶
　　逺圗
<pb:KR4d0211_WYG_011-7b>
臣聞書曰惟懷永圖孔子曰人無逺慮必有近憂夫¶天
下之事固有患在數十年之後必豫圖之目前乃¶克有
濟者譬猶越人適秦度塗計逺必三月乃至茍¶惟不先
時而即路遽欲一旦求至于三月之後則雖¶鹿奔鳥舉
有所不能此智者之獨見愚者之同昧也¶晉武帝每宴
見羣臣不聞經國逺圗惟說平生常事¶議者謂非貽厥
孫謀之道故西晉中否不克久長自<md:KR4d0211_SBCK_011-6b>¶古英主睿君未嘗
不深謀逺慮為子孫千百年不可¶揺動之計方&KR0852;患危
<pb:KR4d0211_WYG_011-8a>
機藏扵㣲隱而潛萌扵衆人之¶所不知則已預防而逆
為之所後雖不能盡去其所¶可憂要亦不至漫漶而遂
不可救世言漢髙祖識吳¶王濞必為亂扵五十年後若
聖神然此非有竒術怪¶道以知之也盖自秦室土崩海
内雲擾如滄海横流¶無不昏墊而江東故地受兵獨希
其人皆剽勇多竒¶材劒客且未忘項氏易動而喜&KR0852;又
有鑄山煑海之¶利足以富饒髙祖計後五十年東南益
盛必至於亂¶而濞適已封拜故因戒之曰慎毋反亦欲
<pb:KR4d0211_WYG_011-8b>
子孫聞此<md:KR4d0211_SBCK_011-7a>¶言不忘所以備吴嗟夫髙祖之為後世深謀
逺慮殆¶不至此吕后問宰相髙祖曰陳平智有餘難獨
任王¶陵少戅可以佐之周勃重厚少文然安劉氏者必
勃¶也可令為太尉當是時天下不復有患何劉氏之安¶
哉而其意則實在諸吕諸吕擅權髙祖㣲見其漸預¶為
之圖當付之智者則一陳平亦足矣而猶慮其智¶有餘
使少戅重厚者共圖之盖智有餘則求成速求¶成速則
其舉也或先事而失機故濟以少戅之王陵¶重厚之周
<pb:KR4d0211_WYG_011-9a>
勃相與維持隱忍以待可投之㑹卒能一¶動而諸吕之
族赤劉氏社稷幾危而復安然則髙祖<md:KR4d0211_SBCK_011-7b>¶為天下國家之
計豈不深且逺哉臣觀方今天下之¶事固有冝為深謀
逺慮者民日益困而歛日益繁財¶日益乏而兵日益聚
官日益多而入仕之門日益廣¶穀日益貴而浮食之人
日益衆此數者特為患之細¶耳故臣得以&KR0205;言之抑又
有大扵此在陛下詳求其¶故預防而逆為之所務使謀
慮如漢髙之切至則何¶後患之有臣聞晉文公將與楚
<pb:KR4d0211_WYG_011-9b>
戰謀於舅犯曰彼衆¶我寡奈何對曰戰陣之間不厭詐
偽君其詐而已矣¶又謀扵雍季對曰以詐遇民偷取一
時後必無復文¶公曰善乃以舅犯之謀與楚人戰及勝
而行爵則先<md:KR4d0211_SBCK_011-8a>¶雍季後舅犯曰舅犯言一時之權雍季言
萬世之利¶也仲尼聞之曰文公之覇也冝哉既知一時
之權又¶知萬世之利今陛下撥亂用武事出一切便宜
者為¶多而臣所言亦固有不得已而應變者至若從一
時¶之權又存萬世之利以盡經國逺圗可不念哉
<pb:KR4d0211_WYG_011-10a>
　　任相¶
天子以萬㡬之得失百官之進退社稷之安危生民¶之
休戚近而號令之臧否逺而蠻夷之叛服大而隂¶陽之
愆和小而錢穀之衍耗凡官有其事事有其名¶一皆委
任而責成於宰相故宰相於天下事無所不<md:KR4d0211_SBCK_011-8b>¶統不以一
職名官熈載代工治亂攸繫晷刻之誤或¶貽患於歴年
毫釐之差或致弊扵寰海相之為任顧¶不重哉人君扵
此貴乎考慎輕用而亟易則不足與¶共功盖嘗聞之孔
<pb:KR4d0211_WYG_011-10b>
子相魯三月而政成子産相鄭三¶年而政成聖如孔子
不得而見也賢如子産使之成¶政猶須三年况子産不
時有乎唐明皇相姚崇相宋¶璟開元之治幾致太平希
蹤貞觀當時輔相率三考¶輙去故雖崇璟不能踰使明
皇知久任二人不它相¶則迄天寳治安可也惟不知出
此故卒以危亂而不¶克終然其相李林甫遂至十九年
不亟去何哉大抵<md:KR4d0211_SBCK_011-9a>¶君子事上率以正正則君所欽而憚
小人事上率以¶佞佞則君所狎而安欽而憚則易以踈
<pb:KR4d0211_WYG_011-11a>
狎而安則易¶以昵踈故崇璟三年而遂去昵故李林甫
十九年而¶猶處中夫惟惡小人而亟去親君子而久任
者非聦¶明睿知之君有所不能李德裕戒武宗以亟進
罷宰¶相使權在中書誠治本也此言非是觀德裕在相
位¶以秉權日久位重有功向使武宗用德裕言遂亟罷¶
德裕則㑹昌之功亦莫克有就故臣以謂德裕當勸¶其
君擇宰相不當勸以亟進罷宰相惟能慎擇於其¶始則
無庸亟易扵其後此太宗所以用房𤣥齡十有<md:KR4d0211_SBCK_011-9b>¶六年任
<pb:KR4d0211_WYG_011-11b>
魏徵十有五年未嘗失道也然則何以知其¶可相而任
之曰相固自有體不動聲氣而危疑以平¶相之體也偃
息談笑而坐折遐衝相之體也隠然鎮¶静遭變事而不
亂相之體也一言足以折姦辯使憸¶人奪氣相之體也
唐崔祐甫相德宗時王駕鶴典衞¶兵久權震中外帝將
代之懼其變祐甫曰是無足慮¶即召駕鶴留語移時而
代者已入軍中矣此不動聲¶氣而危疑以平昔也晉謝
安相武帝時苻堅率衆百¶萬次于淮淝逺近震恐安夷
<pb:KR4d0211_WYG_011-12a>
然無懼游奕自如指授¶諸將遂清強冦此偃息談笑而
坐折遐衝者也漢王<md:KR4d0211_SBCK_011-10a>¶商相成帝民無故相驚言大水至
百姓奔呼長安中¶大亂商獨排群議以為訛言天子壮
其固守此隱然¶鎮靜遭變事而不亂者也唐李石相文
宗對延英仇¶士良等斥李訓以折大臣石徐謂曰亂京
師者訓注¶也然其進孰為之先士良等恧縮不得對搢
紳頼以¶為强此一言足以折姦辯使憸人奪氣者也即
是四¶者以擇相其有不得人乎得人矣任之久而不移
<pb:KR4d0211_WYG_011-12b>
信¶之専而不貳假之權而不疑此則責成之道也¶
　　更化¶
一儀不可以百發一衣不可以終歲儀必應乎髙下<md:KR4d0211_SBCK_011-10b>¶衣
必適乎寒暑是故世異則事變時移則俗改夏之¶政忠
忠之失則野救野莫若恭故商人救以恭恭之¶失鬼救
鬼莫若文故周人救以文三王聖人也其教¶化不免乎
失失則不免乎救之天下後世不以其失¶為悖道不以
其救為反古盖久則弊弊則變理之自¶然非固相戾為
<pb:KR4d0211_WYG_011-13a>
也傳曰為政不行甚者必觧而更化¶之乃可理也陛下
中興王業修正百度天下之人冝¶渙然洗心易慮以承
惟新之休德而士大夫奔競之¶風未息州縣茍簡之政
尚多民庻逐末之俗愈甚其¶故何哉失不更化而已夫
作有利於時制有便扵物<md:KR4d0211_SBCK_011-11a>¶可守也祖宗之成憲是也事
有乖扵數法有翫扵時¶可改也臣所謂冝更化者是也
是故士大夫奔競之¶風未息由薦舉之法弊也州縣茍
簡之政尚多由考¶課之法弊也民庻逐末之俗愈甚由
<pb:KR4d0211_WYG_011-13b>
稅賦之法弊也¶薦舉之法本以明公道至其弊則薦舉
益廣而公道¶益以不明夫惟士皆求舉舉者初不求士
故以朴素¶為遲鈍以虛偽為精强以静嘿為拙訥以㨗
給為辯¶慧以守莭為固陋以趨附為䟽通以剛介為偃
蹇以¶佞媚為温良剡章論薦非蝉聮舄奕之緒胄則達
官¶膴仕之姻戚非依藉權門之援地則苞苴賂遺之交<md:KR4d0211_SBCK_011-11b>¶闗非詭随趨和之姦人則脅肩揺尾之諂士不然則¶雖
㢘若夷齊政若求由愛惠若子産有聲名若子竒¶亦未
<pb:KR4d0211_WYG_011-14a>
免徒勞州縣誰其稱之用是希遷望進挾竽媚¶竈之徒
離局捨次狂奔疾走望塵俯伏以伺候扵公¶卿權勢之
門自非持身秉操毅然不回者孰不伈伈¶睍睍撓所守
而靡從之臣故曰士大夫奔競之風未¶息由薦舉之法
弊也考課之法黜幽陟明揚清激濁¶所以搃核名實也
國家之制諸道州縣官命漕臣察¶訪其能否苐為三等
歲終以聞以臨事簡慢者為下¶職務粗治者為中政有
殊績者為上吏部給歴書其<md:KR4d0211_SBCK_011-12a>¶勞効愆過秩滿有司詳視
<pb:KR4d0211_WYG_011-14b>
而差殿㝡法至良也然行之¶歳久視為不急漕臣初不
精覈州郡㩀歴書考殆若尋¶常案牘吏摘帋尾至則占
字選部銓擬亦不加察在官¶雖或酷若乳&KR0849;或貪若石
䑕或𡨕迷鄙昧不辨菽麥或¶筋駑肉緩縮手避事或敖
逰沈湎不主曹務歴之所書¶茍無愆犯即以資格縁手
注授欲官之不堕窳而勤不¶贓墨而㢘不暴刻而循良
不放敖而謹守不麄滅而精¶詳其可得耶臣故曰州縣
茍簡之政尚多由考課之法¶弊也稅賦之法民因資産
<pb:KR4d0211_WYG_011-15a>
而有兩稅因兩稅而有科率¶軍興以來歛取歳増常産
之民日以彫窶州縣索一絲<md:KR4d0211_SBCK_011-12b>¶縷市一筋角悉按户等髙
下差第敷入無常産者秋¶毫不輸盖有囊金珠束縑素
時其低昻取贏貲以自¶肥者盖有囷蔵廪積乗農人之
惟悴賤收貴出坐待¶穀直之翔踴者盖有擁髙貲行子
貸息取倍稱以朘¶剥貧民者是等皆飲醲齧肥朝歌夜
絃笑視編氓之¶困頋有得色是以温丁髙户剔屋産市
犁犢相與捐¶隴畆而捨本業規脫科歛臣故曰民庻逐
<pb:KR4d0211_WYG_011-15b>
末之俗愈¶甚由稅賦之法弊也此三弊皆風俗之大患
冝為之¶變通者而未聞所以革之臣故曰失不更化也¶
　
　
　
　
　
　香溪集巻十一¶
<md:KR4d0211_SBCK_012-1a>¶
<pb:KR4d0211_WYG_012-1a>
欽定四庫全書
　香溪集巻十二¶　　　　　　　宋　范浚　撰
　　進䇿
　　　廟謨上
　　　廟謨下
　　　用竒
　　　揆策上
　　　揆䇿下
<pb:KR4d0211_WYG_012-1b>
　　廟謨上¶
未戰而廟筭勝者得筭多也未戰而廟筭不勝者得¶筭少
也人主議戰于廟堂之上兵形已成然後付之¶於將是謂
廟謨夫形兵之極至於無形無形則深間¶不能窺智者不
能謀故為魚鱉者可以網罟取為鴻¶鵠者可以矰繳加惟
無形者無可柰何廟謨成筭所¶以先計取勝出萬全而必
無敗盖無形之大者也豈¶獨使敵人不能窺雖吾士卒雖
吾國人不可使知之¶非吾腹心之臣非吾指授之將不可
<pb:KR4d0211_WYG_012-2a>
使知之易曰君<md:KR4d0211_SBCK_012-1b>¶不宻則失臣臣不宻則失身機事不宻則
害成君臣¶相與議戰于廟堂之上安危係焉成敗係焉固
所以¶躡足附耳而謀者也慎宻不至幾何而不害于成盖¶
聞用兵者常不愛爵禄百金以求知敵之情間人諜¶士我
固有之而彼亦烏能不用凡彼使之覘我事情¶伺我動静
察我虛實固有近在門庭而不及知者我¶非故為誑事於
外令吾民知之以欺於敵間則竒謀¶至計情實之所在殆
未有不宻而不害于成者也今¶有千金之玉巵通而無當
<pb:KR4d0211_WYG_012-2b>
可以盛水乎曰不可有瓦¶器而無漏可以盛酒乎曰可也
夫瓦器雖甚賤惟無<md:KR4d0211_SBCK_012-2a>¶漏故可以盛酒玉巵雖甚貴惟漏故
不可以盛水¶此春秋所以戒寺人貂漏師于多魚者也昔
之人固¶有欲發天下大事未嘗不獨寢恐夢言而使人知
其¶謀者固有居髙堂悉去屏障相向坐謀而不言以鐡¶筯
畫灰為字隨滅去之故其所謀人無得而知者漢¶髙祖以
陳平為腹心或計秘世莫得聞荀攸從魏武¶攻討常謀謨
帷幄時人及子弟莫知其所言古之君¶臣於機事慎宻如
<pb:KR4d0211_WYG_012-3a>
此其至是以决䇿舉事鮮不有成¶今廟堂之上沈機秘畫
必如漢髙之與陳平魏武之¶與荀攸則何攻之不克何戰
之不勝何敵之不摧何<md:KR4d0211_SBCK_012-2b>¶冦之不滅哉儻尚若異時謀未定
而計已傳兵未動¶而敵已知成筭未授于將帥而市人行
路已宣言吾¶情實之所生則非臣之所敢知也或曰得萬
人兵不¶如聞一言獨不可以收羣䇿廣廟謨也曰是不然
兼¶聴而獨斷者大謀之術也收羣䇿所以兼聴故白屋¶之
士皆得以闗其說定廟謨所以獨斷故非腹心之¶臣非指
<pb:KR4d0211_WYG_012-3b>
授之將不可使知魏劉廙言智周於獨斷者¶不恥於下問
故愽授衆智于下而慎宻勝筭于上聖¶王所以出萬全也
凡臣所陳或交議兵形則皆發其¶端而不敢盡惟畏夫機
事之不宻而已然猶有不得<md:KR4d0211_SBCK_012-3a>¶已而及之者昔唐元萬填草
檄責髙麗譏其不知守¶鴨渌之險莫支離報曰謹聞命徙
兵固守鴨渌唐軍¶不得入此又機事之所冝宻也¶
　　廟謨下¶
所謂廟謨者計勝于未戰尚謀之道也夫天下無久¶治
<pb:KR4d0211_WYG_012-4a>
亦無久亂不患亂之不治而患所用以治亂者非¶其人
茍得其人不患功之不速而患所以圗功者無¶其謀昔
晉元帝啓基江左出師露次躬擐甲胄移兵¶四方刻日
北征至以漕餉稽期誅督運令史志非不¶速也然終不
能成尅復功者惟旡圗功之謀而已當<md:KR4d0211_SBCK_012-3b>¶是時祖逖鎮雍
丘數破石勒之鎮戍歸附逖者甚衆¶黄河以南盡為晉
士又營繕虎牢將長駈越河掃清¶兾朔元帝旣得逖宣
威于外儻遂能推誠任之俾專¶分閫且以王導為腹心
<pb:KR4d0211_WYG_012-4b>
引紀瞻戴若思等為策士倚¶陶侃以為屏蔽誅王敦以
絶内患因温嶠忠亮之節¶復讎之私俾率銳師佐逖進
討則剪群胡如拉枯復¶輿地如反手元帝謀不及此故
元戎屢動不出江畿¶是雖得人而旡圖功之謀猶无功
也今王師討伐固¶將收中原禦强敵以悉復祖宗故地
然根本所恃實¶在江左彼東晉得一祖逖猶能使黄河
以南盡為晉<md:KR4d0211_SBCK_012-4a>¶土况陛下有腹心爪牙之衆乎臣所未知
者廟堂所¶以圗功之謀為如何耳陛下雖有腹心之臣
<pb:KR4d0211_WYG_012-5a>
籌於帷¶幄然引之為䇿士者誰乎倚以為屏蔽者誰乎
俾専¶分閫可以破敵如祖逖之當石勒者誰乎可使之
率¶銳師佐進討者誰乎陛下當與腹心之臣議於廟堂¶
之上審我狥地闢國者才為如何訓兵揔衆者才為¶如
何彼所出者何䇿我所出者何䇿彼所固守者何¶地我
所固守者何地吾將所以破彼者何人彼所以¶當吾將
者何人孰賢孰否孰智孰愚孰强孰弱孰勇¶孰怯彼已
洞見則勝負之勢未戰而已分矣兵法曰<md:KR4d0211_SBCK_012-4b>¶知彼知己百
<pb:KR4d0211_WYG_012-5b>
戰不殆漢髙祖深明知彼己之術故伐¶魏而知栢直不
能當韓信馮欽不能當灌嬰項它不¶能當曹參因曰吾
无患矣果定魏地是審彼己之將¶而知必勝也黥布之
反髙祖召薛公問以布計所從¶出薛公對以布出上計
則山東非漢有出中計則勝¶負未可知出下計則可以
髙枕而卧漢無事矣布果¶出下計髙祖遂破之是審彼
己之計而知必勝也陳¶豨之反髙祖自徃討之至邯郸
喜曰豨不南據邯郸¶而阻漳水吾知其無能為矣遂破
<pb:KR4d0211_WYG_012-6a>
豨是審彼己之地¶而知必勝也故夫决勝之䇿在乎察
將之才能審敵<md:KR4d0211_SBCK_012-5a>¶之强弱斷地之形勢觀時之宜利今廟
堂之謀能先¶審彼己知必勝之道則何患功之不速乎
議者或謂¶唐肅宗以匹馬起靈武合弱旅鉏强冦師及
渭西曽¶不踰時而摧堅銳復兩京悉收河南州縣今中
興之¶功胡為乎不可以日月兾也臣竊以為不計事勢
之¶言夫清内盗者易為力攘外患者難為功安禄山雖¶
劇冦然内盗也當時囬紇請和土蕃結附不惟順服¶又
<pb:KR4d0211_WYG_012-6b>
藉其用以復土疆則不踰時而清中原尚為宿留¶且香
積之戰新店之戰唐兵為賊掩幾不能軍使非¶囬紇相
與夾攻則雖郭汾陽李嗣業且將再不勝賊<md:KR4d0211_SBCK_012-5b>¶驚曰囬紇
至矣因大敗遂收東都是肅宗中興用囬¶紇國家中興
攘强敵也不計事勢而欲以至徳之功¶望今日則過矣
然而功不可以速成者事之勢時不¶可不趍者人之力
茍惟玩日弃時而曰功不可以速¶成則亦何功之有禹
之治水非一日而有功也然履¶遺弗取冠掛弗顧其於
<pb:KR4d0211_WYG_012-7a>
趍時未嘗不急則圖天下之¶功可忘所以趍時哉¶
　　用竒¶
臣言功難以速成謂中興大功也至於兵家之䇿則¶又
有貴速而不貴久者臣且將言之夫戰久則兵鈍<md:KR4d0211_SBCK_012-6a>¶攻久
則力屈暴師久則國用不足此兵所以貴速也¶敵有可
乘之隙我有决勝之機行之有疑反為彼利¶此兵所以
貴速也欲無鈍兵屈力殚財動合機㑹則¶莫若用竒以
求速勝之功而用竒者又莫神於得竒¶正之變也使夫
<pb:KR4d0211_WYG_012-7b>
用兵者以衆敵衆以强敵强戰勝則¶殺傷猶至於相當
不勝則一敗塗地以為用兵如是¶而止耳則雖庸人悍
夫皆可以將百萬之師以臨大¶敵惟夫用寡以當衆用
弱以當强轉危而安轉敗而¶勝勝則彼必摧潰而我獨
全不勝則不至於甚亂而¶敵無以乗我是豈庸人悍夫
所能知哉盖有竒正之<md:KR4d0211_SBCK_012-6b>¶變行乎其間因形制勝神張鬼
翕變化莫測雖吾士¶卒猶不能窺吾所以勝况敵人乎
兵法曰戰勢不過¶竒正竒正之變不可勝窮竒正相生
<pb:KR4d0211_WYG_012-8a>
如循環無端必¶有獨得於心不可以智識不可以情求
者為能盡之¶昔唐兵之破霍邑也建成墮馬右軍少却
而宋老生¶乗之太宗自南原馳下斷其軍引兵奮擊遂
敗老生¶夫建成陣於城北是謂正及其却而致老生則
向之¶正變而為竒太宗自南原馳下是謂竒及其斷老
生¶軍引兵奮擊則向之竒變而為正太宗得竒正之變¶
故戰無不勝攻無不克議者以謂非學而能惟其以<md:KR4d0211_SBCK_012-7a>¶正
為竒以竒為正吾之正使敵視以為竒吾之竒使¶敵視
<pb:KR4d0211_WYG_012-8b>
以為正是豈可學而能哉必有獨得於心不可¶以智識
不可以情求者也歴觀自古善用兵者未嘗¶不以竒勝
或示羸而用其銳或示怯而用其勇或示¶緩而用其急
或示近而用其逺或示之敗而致其怠¶或示之退而致
其追或示以擊東而實攻其西或示¶以擊左而實攻其
右皆因機應變示敵以可見之形¶而不示以不可知之
計唐李泌請肅宗詔李光弼守¶太原出井陘郭子儀取
馮翊入河東則史思明張忠¶志不敢離范陽常山安守
<pb:KR4d0211_WYG_012-9a>
忠田乾真不敢離長安是<md:KR4d0211_SBCK_012-7b>¶以三地禁其四將也然後命
建寜王北並塞與光弼¶相掎角以取范陽賊失巢窟當
死河南諸將手肅宗¶不能用使慶緒思明挻亂不已其
後代宗討史朝義¶長孫全緒請休士張勢以綴賊使光
弼取陳留李抱¶玉擣河北先斷其手足然後縱間賊中
彼脅從者相¶疑則賊滅可待代宗用其言遂滅朝義平
河北臣嘗¶謂禁四將而取巢窟張勢綴賊而斷其手足
是皆用¶竒正之微機不可失者惟有用有不用故或有
<pb:KR4d0211_WYG_012-9b>
功或¶無功夫先人有奪人之心投機之㑹間不容髪方
今¶討賊之勢得無與李泌全緒所言有近似者乎惟能<md:KR4d0211_SBCK_012-8a>¶出竒正之變示以可見之形不示以不可知之計以¶成
速勝則善矣¶
　　揆䇿上¶
兵有不可攻有不可不攻不可攻者敵之銳也不可¶不
攻者敵之恃也我以兵進彼以兵逆則猛士精卒¶悉銳
來拒此不可攻也當用竒以𢷬其虛彼有所恃¶持重自
<pb:KR4d0211_WYG_012-10a>
守則餘軍倚以為强士氣自倍此不可不攻¶也當用竒
以致其敗日者王師之討敵也數道並進¶敵悉以銳兵
分拒諸將諸將攻之勝負互有此攻所¶不可攻也法當以
大衆謹持其銳選梟勇士少出而<md:KR4d0211_SBCK_012-8b>¶更進時擣壘以撓之
偹東則擣西偹西則擣東使彼¶奔走不給雖有猛士精
卒且將氣竭而力弊我乗其¶弊而攻之可以必克且彼
偹我扵前者既衆而强則¶其自偹於後者必寡而弱我
既弊其强衆於前則可¶以襲其寡弱於後彼强而衆者
<pb:KR4d0211_WYG_012-10b>
既弊則寡而弱者自¶孤我因以輕兵㨗騎投其間而擊
其虛倍道疾馳不¶三日而叩汴城出其不意則叛衆可
以笑俘渠首可¶以坐縛彼强衆之在前者還救則我師
夾攻不還救¶則腹心已奪此彼之銳不可攻當用竒以
擣其虛之¶䇿也且敵之所恃者金人也彼宜推以抗我
為兵冠<md:KR4d0211_SBCK_012-9a>¶鋒而方蜂屯蟻結固守不動者盖彼以為恃則
其動¶不敢輕輕動而小衂則㓙威挫而敵衆疑恐我得
以¶測其虛實不若固守不動使其衆頼强擁之虛聲挾
<pb:KR4d0211_WYG_012-11a>
以自壯且示所恃以疑我此敵人之情也法當以計¶動
之使彼雖不欲與我戰而不得不戰夫金人雖多¶知善
戰然可以利誘我冝未戰而設伏使一裨將率¶數千衆
鼔行徑進衝其中堅示敗而速去之旡愛輜¶重寳物且
走且弃敵輕我軍之易北又嗜遺利必驕¶怠而競為抄
掠則吾伏可起掩其不偹彼必反走因¶而乗之向之蜂
屯蟻結者必亂則吾示敗之師可還<md:KR4d0211_SBCK_012-9b>¶奮擊破彼所恃則
餘衆失氣然後諸將席勝四面攻¶之大克必矣此彼所
<pb:KR4d0211_WYG_012-11b>
恃不可攻當用竒以致其敗¶之䇿也昔唐兵討蔡吳元
濟悉銳卒屯洄曲以抗李¶光顔故李愬知元濟之隙可
乘潜師夜起出文城栅¶馳入垂瓠城駐元濟外宅而蔡
人旡知者遂以平蔡¶時董重質猶守洄曲愬折簡召之
重質即弃軍降是¶擣其虛而銳自摧也李靖討輔公祏
公祏以一軍頓¶當塗一軍㨿當塗南路皆百戰强兵造
柵自固蓄力¶養銳以抗唐軍盖公祏所恃也靖苦戰破
之二軍悉¶潰公祏餘衆雖多不復敢戰遂禽公祏是敗
<pb:KR4d0211_WYG_012-12a>
其恃而<md:KR4d0211_SBCK_012-10a>¶衆自破也擣其虛而銳自摧敗其恃而衆自破
固有¶古事之效矣豈空言哉¶
　　揆䇿下¶
甚哉兵久之難也千里饋糧内外騷動老師費財從¶古
患之昔曹操孫權時江淮間不居者數百里或以¶為斥
候之郊非耕牧之地此未得孫權之情也且操¶與權才
均智敵將佐亦相甲乙使其對壘抗兵各用¶所長以角
逐扵江淮之間雖積時累嵗徒為自弊勝¶負猶未有分
<pb:KR4d0211_WYG_012-12b>
也故各虛數百之地堅壁清野以相候¶望來則應去則
守全力繕兵以伺敵釁此則曹孫之<md:KR4d0211_SBCK_012-10b>¶情也然兵固有不
得已而相持者以順討逆以義討¶不義師出有名士氣
自銳彼不敗走我難自却却則¶我勢沮彼勢張進不成
攻退不成守古人於此雖以¶弱敵强以寡敵衆猶相持
也故以弱而持强者漢高¶之持項籍是也以寡而持衆
者曹操之持袁紹是也¶漢髙與項籍相距滎陽數嵗漢
義而籍不義故漢雖¶數困而不為弱然卒所以勝籍者
<pb:KR4d0211_WYG_012-13a>
竒也髙祖出軍宛¶葉綴籍兵而不戰令滎陽成臯間得
休息使韓信等¶得輯河北趙地連燕齊因復走滎陽使
籍偹多而力¶分此髙祖之用竒也曹操與袁紹相持官
渡百餘日<md:KR4d0211_SBCK_012-11a>¶操順而紹逆故操軍雖不敵而不為寡然卒
所以勝¶紹者竒也紹遣淳于瓊等將兵萬餘人北迎糧
運操¶自將夜徃攻破瓊等悉斬之此曹操之用竒也今
王¶師出征以順討逆以義討不義兵衆將强不寡不弱¶
固有萬全之勢然敵未敗走理必相持不出竒謀未¶見
<pb:KR4d0211_WYG_012-13b>
其利臣所謂擣其虛敗其銳誠為至計然茍未可¶圗則
冝以諸軍綴敵使不得動别遣竒兵萬人由間¶道襲取
負海諸郡以駭京東敵徹縁淮之偹以自救¶則震擾可
擊使其終不敢動則我遂盡取京東此亦¶漢髙之竒也
國家得東南漕運故可以都汴京敵人<md:KR4d0211_SBCK_012-11b>¶雖僣㩀而江淮
財用皆為我有䇿其暴兵旣久必至¶饑虛儲糧大乏當
遣間人用火攻燒其積聚或伺其¶積聚所在以輕兵夜
出假敵旗幟設詭道襲而燔之¶此亦曹操之竒也或謂
<pb:KR4d0211_WYG_012-14a>
我以萬人由間道襲取負海¶諸郡餉道聲援两皆阻絶
柰何曰是又有竒正之變¶焉竒正之變莫妙於變主為客
客為主因糧扵敵¶是變客而為主也投萬人於死地使
自為戰而後生¶是變客而為主也因京東思國家之心
復其租而寛¶其徭使還為我用是變主而為客也已得
負海諸郡¶俟彼救至乗其怳駭設伏於險而迎破之是
變主而<md:KR4d0211_SBCK_012-12a>¶為客也何餉道聲援之虞哉¶
　
<pb:KR4d0211_WYG_012-14b>
　
　
　
　
　
　
　
　香溪集巻十二<md:KR4d0211_SBCK_012-12b>¶<md:KR4d0211_SBCK_013-1a>¶
<pb:KR4d0211_WYG_013-1a>
欽定四庫全書
　香溪集巻十三¶　　　　　　宋　范浚　撰
　　進䇿
　　　巡幸
　　　形勢上
　　　形勢下
　　　用人
　　　朋黨
<pb:KR4d0211_WYG_013-1b>
　　巡幸¶
王者觀天地興衰隨時制事故不常厥居黄帝以師¶兵
為營衞遷徙徃來無常處天下有不順者從而征¶之披
山通道未嘗寜居周成王撫萬邦巡侯甸四征¶弗庭綏
厥兆民是豈樂於勤動為哉將以一身之勞¶易天下之
安聖人之心也然臣觀盤庚遷都告其臣¶民曰汝不謀
長以思乃灾汝誕勸憂則知古之人君¶將遷都改邑非
徒為是紛紛盖為長久之慮不得已¶而議遷而其臣民
<pb:KR4d0211_WYG_013-2a>
亦有所惮動也陛下時巡于邁雖<md:KR4d0211_SBCK_013-1b>¶非遷都至若鑾輿天
行百官群司千乗萬騎與臣庶¶之景從者不謂旡煩亦
當為久長之慮有不得已然¶後移蹕則人有恱心國旡
徒費故曰天子順動人皆¶幸之之謂幸且陛下以决䇿
親征巡幸建康天威所¶臨諸軍増氣義士激烈孰不用
命甚善舉也然臣愚¶慮以為有可議者建康王者之宅
東晉時温嶠議都¶豫章三吳之豪請都㑹稽而王導獨
以建康為可遂¶定都不遷則江左形勝旡踰建康者然
<pb:KR4d0211_WYG_013-2b>
孫權居之即¶城石頭又作濡須塢于江西繼而權以七
萬兵却曹¶操四十萬衆於濡須則地之可以戍守者冝
為之偹<md:KR4d0211_SBCK_013-2a>¶也又東晉時巨盜凌擾皆自上流奄至變出不
虞故¶王敦盧循之徒伺間竊發則上流之可為藩屏者
冝¶為之偹也既修戍守又有上流之防然後翠華可駐¶
建康以經略中原然臣愚慮又有可言者自古皇居¶帝
宅未嘗不為居重馭輕之計其勢若身使臂臂使¶指小
大適稱而不悖唐太宗列置府兵八百所而闗¶中五百
<pb:KR4d0211_WYG_013-3a>
舉天下不敵闗中則其驗也今雖悉師討敵¶務揚威武
而輦轂之下兵衞亦安可以不强甚非居¶重馭輕之道
也唐肅宗在靈武衆單寡軍容缺然得¶郭子儀李光弼
兵故國威大振徳宗時叚秀實言禁<md:KR4d0211_SBCK_013-2b>¶兵不精其數削少
後有猝故何以待之猛虎所以百¶獸畏者為牙爪也若
去之則犬彘馬牛皆能為敵此¶欲强本幹偹非常之意
也昔漢髙祖與楚戰出成臯¶至小修武自稱使者晨馳
入張耳韓信壁而收其軍¶兵遂大振因令耳偹守趙地
<pb:KR4d0211_WYG_013-3b>
令信發趙兵未發者擊¶齊髙祖必先取二人兵以自振
故能使之俯首聽命¶唯所指使不然則信耳萬有一驕
蹇不受約束且無¶以制之此實將將之術安危之機語
之於今冝留聖¶慮者也陛下誠即日親御六軍張皇武
節則戎卒前¶驅千麾萬旟天威震赫國勢隆矣儻尚觀
兵俟時以<md:KR4d0211_SBCK_013-3a>¶行天討則環衞禁旅居重馭輕誠不可後¶
　　形勢上¶
厥今中興既有取勝之資矣在所以用之如何耳何¶謂
<pb:KR4d0211_WYG_013-4a>
取勝之資形勢是矣臣請以三國言之夫孫權劉¶偹皆
一時人豪吳有三江之阻蜀有重險之固合此¶二長共
為唇齒其勢足以患魏人地雖廣兵雖强亦¶常鰓鰓然
恐吳蜀之一合而軋已也故吳蜀和而魏¶不敢動呉蜀
離則魏思間釁以圖之方權偹之交相¶伐也魏劉&KR0524;乃
欲大興師以襲權及吳蜀之使復通¶魏賈詡則曰劉偹
有雄材孫權識虛實㩀險守要汎<md:KR4d0211_SBCK_013-3b>¶舟江湖難卒謀也以
是知吳蜀有勝魏之資權偹不¶知相與合力而用之非
<pb:KR4d0211_WYG_013-4b>
不知也其心則異而勢則有¶所不合今吳蜀地皆我有
人旡異心勢旡不合豈非¶取勝之資乎苐頋用之如何
耳夫江東與蜀雖猶輔¶車而川塗囬逺聲問徃來動以
數月或道路有警則¶音郵曠絶故以重師鎮襄陽通川
蜀聲援誠今日所¶宜急也襄陽北接宛許西接益梁南
阻漢水其險足¶固北去河洛不及千里故吳人欲據之
以䠞曹操晉¶人欲鎮之以保上流蕩秦冦唐人又謂襄
鄧之西夷¶漫數百里其東漢輿鳯林為之闗南菊潭環
<pb:KR4d0211_WYG_013-5a>
屈而流<md:KR4d0211_SBCK_013-4a>¶屬於漢西有上洛重山之險北有白厓聨絡乃
形勝¶之地沃衍之墟若廣浚漕渠運天下之財可以大
集¶是襄陽亦取勝之資而又可以用吳蜀豈非所謂形¶
勢者乎晉人有言雖未獲長驅中原馘截凶醜亦不¶可
以不進據要害思攻取之宜是據形勢以經略中¶原正
急務也然吳蜀襄陽可以為取勝之資而不足¶以盡天
下之形勢今之議者皆曰長江數千里實天¶下之形勢
故魏文帝至廣陵臨江見波濤洶湧歎曰¶固天所以限
<pb:KR4d0211_WYG_013-5b>
南北也苻宏亦云晉君臣戮力阻險長¶江未可圖也豈
非天下形勢旡踰於長江乎臣竊陋<md:KR4d0211_SBCK_013-4b>¶之夫吴之所不能
吞曹氏而據中原晉之所以不¶能滅胡醜而復境土者
殆旡它焉正以其謀陋而旡¶復逺略區區恃長江之險
以為形勢而止耳吴人之¶謀則曰取徐州不如全㩀長
江故當時僅能擅有江¶表成鼎峙之業晉人之謀則曰
我所以設險而禦㓂¶者正以長江耳故當時劃淮以北
大抵弃之然則為¶今之計詎可恃長江如吴晉之陋乎
<pb:KR4d0211_WYG_013-6a>
必將尅復神州¶不失舊物則又當縱觀天下形勢為經
略之宏規而¶臣所陳吴蜀襄陽者取勝之資也¶
　　形勢下<md:KR4d0211_SBCK_013-5a>¶吴蜀襄陽臣旣言之矣雖并凉幽燕於北有未暇詳¶至
若歴陳中原之形勢内以固藩翰外以謀攻取者¶臣請
參古據今而偹論之武昌為江東鎮戍之中非¶但捍禦
上流而已緩急赴援奔不難故前世都江左¶者皆以為
要地使重將鎮之為内外走援則武昌形¶勝之地也夏
<pb:KR4d0211_WYG_013-6b>
口在荆江之中與沔口對通接雍梁實¶為要津故周瑜
以三萬人㩀之能破魏武數十萬衆¶則夏口亦形勝之
地也襟江帯湖北連豫壤西接荆¶州則豫章亦形勝之
地也夷陵江東闗限昔吳人以¶為安危之機如其有虞
必傾國争之則夷陵亦形勝<md:KR4d0211_SBCK_013-5b>¶之地也睢陽為江淮保鄣
唐張巡以千百卒守之能¶禦劇賊使不得搏噬東南則
睢陽亦形勝之地彭城¶地勢陸通驍騎所騁吕蒙嘗謂
孫權今日得徐曹操¶浹旬必争則彭城亦形勝之地也
<pb:KR4d0211_WYG_013-7a>
荀彧謂兖州天下¶之要以比闗中河内則兖州亦形勝
之地也魏武之¶破黄巾因為屯田積穀許都以制四方
則許下亦形¶勝之地也長安據函關負襃斜帶洪河為
古金城則¶長安亦形勝之地也唐郭子儀以河中居兩
京之間¶扼賊要衝得河中則兩京可圖則河中亦形勝
之地¶也我旣鎮襄陽用吴蜀之資矣又當遺良將勁卒
戍<md:KR4d0211_SBCK_013-6a>¶夷陵以控引荆吴川蜀之勢又命大帥宿重兵鎮武¶
昌夏口豫章以制上流而備不虞藩翰固矣然後中¶原
<pb:KR4d0211_WYG_013-7b>
為可圖凡諸軍所臨因利乘便茍可以進取則形¶勝之
地皆所宜知我師得利於西則可以出長安臨¶河中得
利于東則可以出彭城臨兖州得利於宿泗¶則可以取
睢陽得利於陳汝則可以取許下數道並¶取形勝據之
或鼔行勁攻或掎角合勢則太河之北¶敵必連營固
守所以備我者廣而不暇及逺彼汴城¶僣叛知敵援之
不力必為收兵閉壘之計非得帶甲¶數十萬且不能守
則抗我之衆皆將入汴自保矣此<md:KR4d0211_SBCK_013-6b>¶得形勢之地雖不專
<pb:KR4d0211_WYG_013-8a>
於用竒亦可以圖敵也然而形¶勢固有彼我共之者又
成敗之機不可失也我得亦¶利彼得亦利我知之彼亦
知之我能用之彼亦能用¶之先人有奪人之心此其時
故不知形勢之可用者¶敗吕布是也知形勝之可用而
不能用者亦敗烏承¶恩是也欲用形勢而不能先人者
亦敗毌丘儉是也¶曹操曰吕布不能㩀東平斷亢父泰
山之道乗險要¶我乃屯濮陽吾知其無能為也而布卒
為操所克此¶非不知形勢之可用以取敗乎有說烏承
<pb:KR4d0211_WYG_013-8b>
恩使據常¶山以扼賊咽者且曰若捨要害以授人居四
通而自<md:KR4d0211_SBCK_013-7a>¶安譬猶倒持劒㦸取敗之道也承恩疑而不决
卒守¶於信都此非知形勢之可用而不能用以取敗乎
毌¶丘儉從項欲争據南頓發十餘里聞王基先至已據¶
之矣儉遂復還保項卒為基等所破此非欲用形勢¶而
不能先人以取敗乎今臣所陳形勢固不可不知¶然知
而不能用用而不能先人又皆非所以取勝也¶嗟夫天
下形勝之地異時皆吾有也有之而不知守¶失之而不
<pb:KR4d0211_WYG_013-9a>
知復失一邑則弃一邑失一郡則弃一郡¶隨失隨弃以
至於今惟異時弃之也甚易故今日收¶之也甚難昔漢
靈帝時以兵亂不觧司徒崔烈欲弃<md:KR4d0211_SBCK_013-7b>¶涼州議者不可曰
涼州天下要衝國家藩衞若使左¶袵之衆得居此地士
勁甲堅因以為亂此天下至憂¶社稷深慮也向令為國
家守土地者以天下至憂社¶稷深慮為念必不輕弃郡
邑雖力不足而弃去必思¶即復取之惜其弃而不即復
取遂使左袵之衆得㨿¶士勁甲堅之處為亂迄今而勢
<pb:KR4d0211_WYG_013-9b>
尚强嗟夫往者不可¶悔而可以為今之戒也¶
　　用人¶
天下之人頑非木石則皆可以意氣動暴非虎狼則¶皆
可以誠心感善用人者知其然故常用其所不可<md:KR4d0211_SBCK_013-8a>¶用或
取於讎或取於盗讎與盗冝若不可用也而吾¶能用之
是以得其心而致其力讎者曰吾怨也今釋¶怨而不吾
憾何忍負之盗者曰吾罪也今捨罪而不¶吾弃何忍負
之彼其意氣之所動誠心之所感可使¶之趍深溪可使
<pb:KR4d0211_WYG_013-10a>
之蹈白刃可使之赴湯火而不愛其¶死昔齊侯念管仲
射鈎之讎鮑叔曰夫為其君動也¶君若宥而反之夫猶
是也晉樂王鮒謂范宣子曰盍¶反州綽邢蒯勇士也宣
子曰彼欒氏之勇余何獲焉¶王鮒曰子為彼欒氏則亦
子之勇也晉戴若思作刼¶自悔卒能事君盡莭唐令狐
彰徔安史自歸卒能忠<md:KR4d0211_SBCK_013-8b>¶義奮發夫人之情孰不欲自盡
其才以見於世不幸¶而為管仲為州綽為邢蒯為戴若
思為令狐彰遽以¶其為讎為賊而置不用則弃人多矣
<pb:KR4d0211_WYG_013-10b>
惟古人越拘攣¶之見開誠素而用之往往得其用十倍
常人何者彼¶固有所感動之也臣竊思國家涵養天下
仁恩德澤¶龎洪汪濊浹人肌骨雖髫童乳子皆不忘歸
戴之心¶意彼䧟敵生靈思我宋德日夜謳吟而望官軍
且將¶扶携老弱壺漿載路或殺其渠帥為我内應或望
旗¶歸欵挈地來臣不疑也然而逮今猶為敵用者彼寧¶
誠為敵用哉盖亦有疑焉耳且兵興以來豈旡士民<md:KR4d0211_SBCK_013-9a>¶自
敵中歸我者而未聞有所恤豈旡將士自敵中降¶我者
<pb:KR4d0211_WYG_013-11a>
而未聞有所用此吾赤子之䧟于盗區所以猶¶有疑心
而為敵用也陛下雖嘗發德音設賞格開其¶自新之路
使之悔過而效順然人不見利烏能遽勸¶彼内有疑心
外見迫脅使戰則戰使守則守茍欲免¶死不知其他陛
下何不命諸將擇來降及俘獲之人¶可用者隨才授任
命以爵秩一或有功遂加優賞仍¶以尺檄廣行誘諭能
以邑降者即使宰邑以郡降者¶即使守郡以首級降者
以兵衆降者各差勞績大小¶厚賞之使未効順者望風
<pb:KR4d0211_WYG_013-11b>
相告曰某先降而得某賞<md:KR4d0211_SBCK_013-9b>¶不徒釋罪又寵榮焉必相率
而俱降此則降者見遇¶貳者思奮之說也尚寧為敵用
哉漢韓信敗陳餘令¶軍中旡斬李左車有生得者賞千
金至則觧其縛東¶郷坐西郷對而師事之委心歸計而
問攻燕伐齊之¶䇿卒用其謀以平燕齊唐李愬伐蔡獲
李祐諸將請¶殺之愬不聴以為客待間召祐屏人語至
夜愬軍多¶諌以為祐不可近愬待益厚卒用祐定襲蔡
之謀且¶韓信李愬皆一時名將於左車祐必欲生之而
<pb:KR4d0211_WYG_013-12a>
問以¶計非以其有用故耶今誠得如左車祐輩用之亦
勝¶筭之一助也<md:KR4d0211_SBCK_013-10a>¶　　朋黨¶
言朋黨不過曰君子曰小人自昔朋黨之興小人未¶嘗
不得其志以勝取於君子君子不勝而受禍亦未¶嘗不
酷其故何哉小人姦詐而多才雖欲挾朋類以¶擯君子
茍其徒不繁而力不足以必勝則包藏禍心¶徘徊而不
發嘯召挽引多其援助以俟巇隙之可投¶故發必竒中
<pb:KR4d0211_WYG_013-12b>
而未嘗不取勝於君子者直情徑行不¶頋可否必欲引
衆小人力與之角而鮮儔寡與勢常¶单弱為難立夫以
直情特立之君子抗姦詐群輩之¶小人雖庸夫亦知其
必危故一䧟祻機蕩旡遺類而<md:KR4d0211_SBCK_013-10b>¶受祻未嘗不酷此東漢
之黨錮可為流涕者也人主¶必將慎察朋黨之邪正使
小人未衆而亟退君子亟¶進而益多則不可以不辨於
早而戒其漸不辨於早¶而戒其漸則君子小人朋進而
閧於前將莫明其孰¶是孰非而旡可柰何昔唐文宗恭
<pb:KR4d0211_WYG_013-13a>
儉自喜其區區求¶治之心初非不切然卒至危弱而不復
奮原其所自¶實由朋黨亂之每大謀議甲可乙否紛然
盈廷迭相¶侵詆如市人賈夫相與争言於闤闠天子顧
為軟語¶觧釋其人早朝晏罷且惟朋黨之論至謂去河
北賊¶易去朝廷朋黨難而唐史言其是非排䧟朝昇暮
黜<md:KR4d0211_SBCK_013-11a>¶天子亦無如之何是君子小人閧于前莫明其孰是¶
孰非而旡可柰何也臣嘗詳求當時朋黨之患盖起¶於
李徳裕李宗閔牛僧孺等徳裕固賢相然宗閔僧¶孺初
<pb:KR4d0211_WYG_013-13b>
亦竒才有名於時及黨與一分遂相傾賣至為¶小人所
不為者而流波浸滋為縉紳祻幾四十年若¶楊嗣復陳
夷行李珏鄭覃輩豈皆小人哉亦為黨勢¶磨軋而已夫
其始也皆非小人及為黨勢磨軋則有¶互相魚肉之心
是君子與小人分黨者理之常則君¶子亦各自以其所
親愛為黨者祻之大也宗閔僧孺¶同秉政相唱和去異
已者德裕所善悉逐之及徳裕<md:KR4d0211_SBCK_013-11b>¶在相位非其黨者皆不
容於㑹昌中使賢如白居易¶猶懼斥不自安固求致身
<pb:KR4d0211_WYG_013-14a>
散地兾於逺害徳裕罷相¶則凢德裕所薄皆不次用之
至徳裕之與則雖草制¶不盡言亦且貶黜嗟夫宰相之
職固將為天子求人¶材而進之士非天子所自識擢則
不以宰相進何由¶登於朝而用於上茍一相去位門生
故吏與所親愛¶無論賢不肖率以其類相次廢黜否則
自疑而引去¶雖天子所自識擢之士於罷相有一日雅
亦必見逐¶曽不得少留於班列之下夫人材由宰相進
雖未必¶皆賢亦未必旡竒能異士卓然可以資世者類
<pb:KR4d0211_WYG_013-14b>
以朋<md:KR4d0211_SBCK_013-12a>¶黨廢不用則人主雖有籲俊之心安得而器使之
夫¶以一相去位士坐朋黨廢者不知幾人而又鼎軸之¶
任未幾輙易則人材之沈滯閑散可勝計耶此人材¶常
患乎乏使之因而牛李所以祻世者也臣故曰君¶子與
小人分黨者理之常而君子亦各自以其所親¶愛為黨
者祻之大然則人主其可不念而為臣者可¶不戒哉¶
　
　香溪集巻十三<md:KR4d0211_SBCK_013-12b>¶<md:KR4d0211_SBCK_014-1a>¶
<pb:KR4d0211_WYG_014-1a>
欽定四庫全書
　香溪集巻十四¶　　　　　　宋　范浚　撰
　　進䇿
　　封建
　　　御將
　　　賞功
　　　勸武
　　　募兵
<pb:KR4d0211_WYG_014-1b>
　　封建¶
自司馬遷班固曹元首陸士衡迄唐諸儒言封建衆¶矣
予三代分土者以為親親賢賢褒表功徳闗諸盛¶衰深
根固本不㧞之道不予者以為春秋二百四十¶二年亂
常干紀略旡寧歳使哀平威靈之時下吏滛¶暴必不至
此覈其至當俱非通論臣竊因栁宗元之¶說而極封建
之弊以為三代不可去後世不可行何¶以言之禹㑹諸
侯於塗山執玉帛者萬國湯之興諸¶侯歸者三千資以
<pb:KR4d0211_WYG_014-2a>
黜夏武王之興㑹者八百資以勝<md:KR4d0211_SBCK_014-1b>¶商㑹禹而來臣資湯
武而為用是三代不可去漢鑒¶秦孤剖列疆土而七國
唱和幾危西都晉矯魏失載¶崇藩翰而八王階厲蕩覆
東洛是後世不可行且先¶王良法歴久而時不便俗不
安莫能復行於後世者¶固亦多矣彼肉刑井田冠㛰䘮
祭射郷食饗皆上世¶盛典今其與存者幾何頋獨於封
建必泥古以為可¶行亦過矣方周之衰絶長補短地僅
埓扵曺滕以小¶白重耳撫封彊大威憺殊俗而不敢睥
<pb:KR4d0211_WYG_014-2b>
睨九鼎懷窺¶覬心方且紏合諸侯扶其弱與共守封建
其可去乎¶唐藩鎮本非鍚土久則私以傳其子孫田恱
朱㴞王<md:KR4d0211_SBCK_014-2a>¶武俊雖飛揚䟦扈然比衆度大不能當唐十之
一一¶旦得逞遽擅相王號如七國故事合從締交旅拒
王¶師夫以桓文之强而臣于弱周以三叛之微而僣于¶
盛唐是苴茅授瑞行於三代雖大旡不庭行於後世¶雖
小旡不亂且漢封異姓本以建國屏崇王室而委¶質下
國者率自王其王因不知有天子貫髙趙午相¶與謀曰
<pb:KR4d0211_WYG_014-3a>
帝辱我王因壁人於栢人封建何利於漢哉¶唐雖時倚
鎮兵戡祻亂然擁衆不朝擅賦不貢者相¶視並起是無
冦而失地不戰而失兵微水旱而失穀¶粟田承嗣盗有
吴愽魏衛相磁洺七州而未嘗北面<md:KR4d0211_SBCK_014-2b>¶天子蔡帥不廷授
者五十年環天下之兵僅能縛一¶吴元濟藩鎮本非錫
土患已如此况以王命命之國¶則其為祻将何以制之
臣故曰後世不可行且唐以¶鎮将領兵能作威福而刺
史失權故强藩得拒朝命¶為僣亂今國家以大帥臨方
<pb:KR4d0211_WYG_014-3b>
面而刺史亦得職各主¶其兵方鎮雖有禄山思明之姦
終不能據一州以叛¶是古今郡國之制莫善於國家而
應變則有權馭衆¶則有機此又不可不論也髙祖謂張
良曰諸侯不從¶柰何良曰楚兵且破未有分地其不至
固宜君王能¶與共天下可立致也髙祖如良計捐睢陽
以北至穀<md:KR4d0211_SBCK_014-3a>¶城與彭越捐陳以東傅海與韓信使各自為
戰於是¶信越各引兵來夫髙祖視所捐地猶屈産之乗
耳取¶之内廐而著之外廐猶埀棘之璧取之内府而蔵
<pb:KR4d0211_WYG_014-4a>
之¶外府捐之於一時收之於後日故能應變以濟務馭¶
衆以成功此髙祖所以取天下而人莫知者也人君¶將
以應變濟務如髙祖之機權誠所冝知則夫厥今¶敵人
與僣叛所盗㩀地邑尚皆堅守為虚空之地臣¶固欲以
守宰為賞降之資亦權宜也¶
　　御將¶
天下久安兵旡素偹人不知武卒然一旦有盗賊四<md:KR4d0211_SBCK_014-3b>¶方
之警海内騷動天子與大臣熟視廟堂之上而不¶知所
<pb:KR4d0211_WYG_014-4b>
為當饋興歎思得良將用之得一武力鼎士則¶觧衣推
食遇之惟恐不厚操斧授柄任之惟恐不専¶握手卧内
結之惟恐不至及夫兵連積嵗變故習熟¶而為將者寵
亦益加權亦益盛金多粟腐錫予盈矣¶兼印累節品秩
崇矣左朱右紫子孫官矣田多膏腴¶資産豐矣髙門華
屋第舍侈矣志得意滿偃然自安¶頡頏而不為用於是
廟堂之上思所以御之而不得¶其術盖始也遇之惟恐
不厚遽薄其禮則怨始也任¶之惟恐不專遽奪其權則
<pb:KR4d0211_WYG_014-5a>
憤始也結之惟恐不至遽<md:KR4d0211_SBCK_014-4a>¶示以猜則離怨憤以離則其
為患有不可言者或謂¶漢髙祖與武帝深見此理而早
制之故髙祖之御將¶常折其氣於初結其心扵後武帝
之御將常假之權¶於外而折其氣於内黥布歸漢髙祖
踞床洗而召布¶入見布大怒悔來欲自殺及出就舍張
御食飲從官¶如漢王居布又大喜過望此折其氣於初
而結其心¶於後也武帝使使者持方寸之印即軍中拜
衞青為¶大將軍盡以諸將兵付之然常踞厠見青使青
<pb:KR4d0211_WYG_014-5b>
有天¶子切齒之懼動不敢專以和柔自媚於上此假之
權¶於外而折其氣於内也然而折其氣所以制於任用<md:KR4d0211_SBCK_014-4b>¶之始茍以偃然頡頏則暴折之又非所以善御人也¶惟
當推赤心置其腹中務以誠感俾之用命賞罰明¶信並
用而必行則御將之長筭也臣聞太宗時嘗命¶將守代
州撃虜有功而邉將多嫉之或潜上謗書斥¶言其短太
宗一切不問封其奏以付守代者太宗之¶於將帥可謂
推赤心矣然當時自牧伯至於士卒稍¶有愆負旡或矜
<pb:KR4d0211_WYG_014-6a>
恕則臣所謂務以誠感與夫賞罰明¶信者真太宗駕馭之
術也李唐用兵有賞厚罰輕之¶弊戰輙少勝則張皇其
功奔走獻狀以邀上賞或一¶日再賜一月累封至多䘮
兵士顛翻大都則跳身而<md:KR4d0211_SBCK_014-5a>¶來刺邦而去一嵗未更旋已
立於壇墀之上故兵不¶脆穀不殚而戰必挫北夫賞重
罰輕猶致敗况賞獨¶厚而罰不行則非御將之道也然
人主於將不但駕¶御之而已又當審其才而用之將固
有忠勇可喜者¶常失於輕敵而寡謀漢李廣才氣旡雙
<pb:KR4d0211_WYG_014-6b>
與敵角而公¶孫昆邪慮其自負賈復輕敵而光武不令
别將夏侯¶淵戰雖屢勝魏武常戒之曰為將當有怯弱
時不可¶但恃勇也然則忠勇而不知怯者又當戒以輕
敵亦¶使將帥知朝廷知之盡其才也¶
　　賞功<md:KR4d0211_SBCK_014-5b>¶爵禄天下之公器非人君所私有也是故古者明君¶之
扵爵禄茍不當用則雖微秩輕賜未嘗有所虛授¶茍不
當靳則雖髙位大官未嘗有所固惜韓昭侯使¶人蔵弊
<pb:KR4d0211_WYG_014-7a>
袴侍者曰君亦不仁甚矣弊袴不以賜左右¶而蔵之昭
侯曰非子所知吾聞明主愛一嚬一咲嚬¶有為嚬咲有
為咲今袴豈特嚬笑哉吾必待有功者¶故蔵之未有予
也漢髙祖撃陳豨封趙壯士四人各¶千户以為將左右
諌曰從入蜀漢伐楚賞未徧行今¶封此何功上曰非汝
所知陳豨反趙代地皆豨吾以¶羽檄召天下兵未有至
者今計唯獨邯郸中兵耳吾<md:KR4d0211_SBCK_014-6a>¶何愛四千户不以慰趙子
弟故方其不當用則韓昭¶侯一弊袴猶須蔵之必以待
<pb:KR4d0211_WYG_014-7b>
有功方其不當靳則漢¶髙祖之四千户雖以封未有功
之人於事為冝此古¶人厲世磨鈍之至術也方今爵禄
盖有不當用而虛¶授不當靳而固惜者竊以為有厲世
磨鈍之具而不¶能用用而不得其當則人心有所不服
欲忠之臣有¶所未勸爰自興軍以來賞功所司初旡稽
覈或虛張¶首獲或増叙勲績或縁世竄名或行賂冐奏
斷筋絶¶骨先登䧟陣搴旗折馘之人未必見旌異殞身
䘮元¶膏流節離忘私死事之家未必蒙隠䘏凡所補授
<pb:KR4d0211_WYG_014-8a>
下<md:KR4d0211_SBCK_014-6b>¶而至於校尉上而至於横行車載斗量不可筭數未¶
必皆殊勲異効之人徃徃偽濫不公十嘗五六彼困¶旡
援貧無資者雖績用章著文據顯白吏方邀索賕¶謝難
問百緒彌年累嵗終不霑賞莫之告語相與怨¶歎使義
夫節士遲疑於立功頋慮於身後每視叨名¶冐級者抵
掌憤咤為之不平此天下所以欲忠而未¶勸也昔唐孫
承景監清邉軍戰還自面先鋒當矢石¶状擢肅政臺中
丞及張仁愿問其破敵曲折而承景¶實不行所問皆窮
<pb:KR4d0211_WYG_014-8b>
行賞之妄有至於此向非仁愿窮¶訊則承景為苐一功
何由知其不實此賞功所以貴<md:KR4d0211_SBCK_014-7a>¶乎精覈也漢趙忠論討
黄巾功甄舉謂之曰傅南容¶前在東軍有功不侯故天
下失望今冝進賢理屈以¶副衆心而南容終亦不得封
夫以一傅爕之不實遂¶使天下失望今有功而見遺亦
多矣將何以慰天下¶之望而服其心謂朝廷於爵禄有
所慎用耶則濫賞¶者不加察有所輕用耶則冝賞者不
加恤臣故曰有¶不當用而虛授有不當靳而固惜者又
<pb:KR4d0211_WYG_014-9a>
若四方之士¶詣闕上封或徒歩千里奏書百牘越月踰
時客食旅¶次豈無去故郷之念豈無懷親愛之心抗直
辭觸忌¶諱豈旡干不測之懼徒以感槩憤發思濟時艱
心不<md:KR4d0211_SBCK_014-7b>¶忘忠惓惓為此彼其所陳借皆荒唐之狂言屑𤨏
之¶常談猶當間一召見時加諮詢捐斗升之禄輕束帛¶
之賜以來庶言以通治道况夫愚者有千慮之得負¶薪
有廊廟之言亦豈旡一䇿為可取一事為可効拔¶十失
五猶得其半而曽未聞顯賞嘉謀旌甄讜論使¶天下聞
<pb:KR4d0211_WYG_014-9b>
風増厲争輸厥誠以收羣䇿而輔中興此復¶何也三嵗
任子動以千數諸生由科第進動以百數¶雜流入仕且
不知嵗幾何人頋獨於獻言者深吝而¶不予此又天下
所以欲忠而未勸也臣願明詔有司¶精覈功賞俾旡濫
被與其濫被旡補之人不若以報<md:KR4d0211_SBCK_014-8a>¶有勞而末論有屈而
未伸者又不若酬善言以勸䇿¶士則厲世磨鈍之至術
也¶
　　勸武
<pb:KR4d0211_WYG_014-10a>
國家之制武臣自借職即班先文資之六階自餘亦¶多
右武雖中更承平脩官制猶不改也此非勸武功¶偹後
患之深意乎盖時方艱難寵用勇力拔距投石¶揭旗引
鼎之士皆得取豐禄揖美官天下既定包戈¶歸馬則前
侯舊將投閑置散與老校退卒等遇之滅¶然若土梗游
塵則非所以勸武功偹後患也是以多¶難之世將士雖
或奮身出力往往咸懷後慮而不遂<md:KR4d0211_SBCK_014-8b>¶盡敵謂優游養㓂
足為己資使冦不滅則已之取重¶於世不已故常坐甲
<pb:KR4d0211_WYG_014-10b>
擁衆安視虵豕荐食忍而不撃¶或破賊垂盡不即芟夷
因使困獸跲而復起為世大¶患唐劉巨容敗黄巢于荆
門轉闘一舎捕逐虜獲率¶十俘八巢力窮矣諸將欲追
斬巢巨容止曰朝家多¶負人有危難不愛惜官賞事平
即忌之不如留賊為¶富貴作地諸將謂然而吕用之說
髙騈亦云公勲業¶極矣賊未殄朝廷且有口語况賊平
安所稅駕不如¶觀釁求福為不朽資也是皆李唐不能
右武於平時¶以偹後患故巨容駢等皆縱賊不盡誅使
<pb:KR4d0211_WYG_014-11a>
巢得復熾<md:KR4d0211_SBCK_014-9a>¶遂䧟兩京毒流天下然則國家官制右武雖
更承平¶猶不之改真勸武功備後患之深意也臣竊惟
將士¶從陛下中興戰伐使間闗有年雖出忠義然其計
不¶能旡望於安平休息仰事俯育為温飽計也願陛下¶
明祖宗右武之意詔諭諸軍約剋復中原日應將士¶有
功者已差次行賞外各隨官資増給本俸之半以¶終其
身為武功勸則皆將相謂曰徃當旡虞時國家¶已尚武
今又約我増俸誠能盡敵當安坐取冨貴耳¶將見人思
<pb:KR4d0211_WYG_014-11b>
自奮撫劍慷慨志馳敵庭而心往之矣又¶何其養毒哉
臣又觀行軍出師老弱隨之為戰士累<md:KR4d0211_SBCK_014-9b>¶似未為得漢李
陵提兵入匈奴士卒妻婦隨軍者大¶匿車中陵曰吾士
氣少衰而鼔不起者何也軍中豈¶有女子乎士卒妻婦
匿車中猶鼔不起况連營踵其¶後兵氣當如何哉唐韓
洪以名姝遺李光顔光顔曰¶我去室家久以為公憂然
戰士皆弃妻子蹈白刃柰¶何獨以女色為樂以是知昔
人用兵將卒皆去室家¶而即行陣也今不若以諸軍家
<pb:KR4d0211_WYG_014-12a>
屬分置江浙諸郡使¶之安堵是且有四利士卒前戰而
後不頋家一利散¶處就糧省轉餉之費二利家屬留居
人有固志三利¶雖名老弱猶可以弹壓諸郡使䑕竊不
敢發四利仍<md:KR4d0211_SBCK_014-10a>¶敕所至州郡優加撫存廪給以時無令匱
乏則將士¶感激思報上賜矣昔唐栁公綽以御史中丞
為鄂岳¶觀察使詔發卒五千討蔡軍出公綽數省問其
家疾¶病死生厚給之軍中感服曰中丞為我知家事敢
不¶死戰故鄂軍每戰輙克今誠使諸州郡盡如公綽則
<pb:KR4d0211_WYG_014-12b>
分置諸軍家屬皆將如歸是亦武功之勸也¶
　　募兵¶
古者兵法起於井田故有寓兵旡募兵後世兵農兩¶分
則兵不足而募亦其冝也漢髙祖與楚相距五嵗¶數失
軍已衆而蕭何常從闗中遣士卒補其處至發<md:KR4d0211_SBCK_014-10b>¶老弱未
傳者悉詣滎陽耿弇謂光武曰吏士死亡者¶多願居上
谷益發精兵以集大計因與吴漢北收幽¶州十部兵從
光武撃破銅馬等髙光定天下皆益兵¶以成功今方克
<pb:KR4d0211_WYG_014-13a>
復土宇用兵伊始冝廣召募以備戎¶行之闕則其說有
二一曰義勇之士二曰死事之孤¶且家鶴膝户犀渠江
東之習俗也項羽所以雄諸侯¶孫權所以破曹公皆東
吴兵至扵戈船下瀬蹈輪鼓¶水角長技於波濤中又莫
如吴人加以閩地山險俗¶皆趫㨗伉徤白梃長鎩操以
奮呼焱銳莫當又楚人¶剽輕先登䧟陣出入若飛募而
教之皆為勝兵往嵗<md:KR4d0211_SBCK_014-11a>¶敵人乗間犯浙右所過為郷社掩
格俘斬甚衆此以¶見江東之士膽勇有餘使當敵人往
<pb:KR4d0211_WYG_014-13b>
往得利臣願明¶詔江淮閩浙募敢勇士願効忠者旡拘
數額發詣行¶朝各以路分聚為一軍勿黥面勿刺手第
隨州&KR0511;類¶結火伍日加訓練此義勇之士也漢取從軍
死事之¶子孫教以五兵號羽林孤児灌夫欲報父仇披
甲持¶㦸馳入吴軍身中大創十餘闘志彌厲盖人有復
讎¶之心雖萬死不頋因而用之必能有功臣願明詔諸¶
道募欲殺賊報仇者所在州縣厚恤其家與之資糧¶遣
詣行朝亦聚為一軍勿黥面勿刺手其人平居抱<md:KR4d0211_SBCK_014-11b>¶憤欲
<pb:KR4d0211_WYG_014-14a>
釋憾于賊而力不能一來應募必誓捐軀自無¶逋亡但
當教以坐作進退使習熟金皷此死事之孤¶也或曰昔
吴周祗欲扵鄱陽召募陸遜以鄱陽郡民¶易動難安召
之恐致賊冦祗固陳取之而吴遽等果¶亂今欲召募得
無有吴遽之變乎臣謂此殆欲以一¶噎而廢食也且彼
一時此一時安可同哉陸遜料當¶時召募易動難安之
民臣亦策今日召募可以安未¶動之冦也何以言之江
浙之人傳習妖教舊矣而¶比年尤盛緜村帯落比屋有
<pb:KR4d0211_WYG_014-14b>
之為渠首者家於窮山¶僻谷夜則嘯集徒衆以神恠相
誑誘遲明散去煙消<md:KR4d0211_SBCK_014-12a>¶鳥没䆒之則鬼迹捕之則易以生
事根固蔓連勢已¶潜熾其人類多姦豪拳勇横猾不及
此時因召募而¶收用之以消患於未萌臣恐吴遽未必
跳梁於今而¶張角孫恩決復響動於後也且姦豪横猾
之人居心¶好動殆非蒔桑秉耒低首安作為良民者譬
之脩蛇¶巨蝎取以備藥物或能已疾蠲病茍弃不用日
以滋¶息則縁墉肖屋螫人而肆其毒必矣故臣願因召
<pb:KR4d0211_WYG_014-15a>
募¶而收用之亦已時病之細術也<md:KR4d0211_SBCK_014-12b>¶　
　
　
　
　
　
　
<pb:KR4d0211_WYG_014-15b>
　
　
　
　
　
　
　
　香溪集巻十四¶
<md:KR4d0211_SBCK_015-1a>¶
<pb:KR4d0211_WYG_015-1a>
欽定四庫全書
　香溪集巻十五¶　　　　　　宋　范浚　撰
　　進策
　　　節費
　　　議錢
　　　平糴
　　　實惠
　　　除盗
<pb:KR4d0211_WYG_015-1b>
　　節費¶
理財之要莫先於節費費不節而欲求財之豐是猶¶因
風縱火而望山木之叢茂不可得也臣謂方今財¶用可
省者<md:KR4d0211_SBCK_015-1b>¶(闕/)
<pb:KR4d0211_WYG_015-2a>
　
　　　　　　　　　　　以為¶文具未深見其害於事
也今興大亂之餘緫核名¶實正所先務設一職猶欲兼
數事况存不急之官以¶蠧無涯之費乎且官不必備惟
其人豈惟三公哉唐¶薛元超為中書侍郎髙宗謂曰得卿
在中書固不藉¶多人是中書得一薛元超餘可省也孫
處約為中書¶舍人髙宗曰處約一人足辦我事何須多
也是舎人¶得一孫處約餘可省也北魏汰擇郎官唯辛
<pb:KR4d0211_WYG_015-2b>
雄等八¶人見留餘悉罷遣游僕射云得如雄者四五人
共省¶事足矣是郎官得數人如辛雄餘可省也此豈非
冗<md:KR4d0211_SBCK_015-2a>¶官可省之明騐耶茍不思慎選其人第欲備官豈徒¶
無益而為害實大昔人嘗謂天下財賦耗斁大者唯¶二
事一兵資二官俸自他費十不當二者一是以由¶漢至
唐征戰艱難未嘗不省吏員以救弊今官不少¶省頋或
益増之棲遲閑曹而坐養資考者不知幾人¶非勲舊大
臣而安食祠禄者不知幾人取兵書饋檄¶㳺走四方挾
<pb:KR4d0211_WYG_015-3a>
劵自資者又不知其幾人也尸素竊位¶以官稱行呼唱
而不釐職務者又不知其幾人也此¶非冗官為無益之
大費耶古者兵交使在其間盖將¶以息両國之患解仇
脩好而已故有掉三寸舌强於<md:KR4d0211_SBCK_015-2b>¶百萬之師者末世和親
之説用乃(闕/)
　
　¶
　
<pb:KR4d0211_WYG_015-3b>
　
　
　　　　　¶¶索益不知厭封豕長蛇薦食益不知己朝
廷何利而¶猶復遣使乎臣觀漢孝文貽匈奴書其辭不
過曰皇¶帝問匈奴大單于無恙其遺不過繡袷綺衣赤
綈緑<md:KR4d0211_SBCK_015-3a>¶繒黄金犀毗等物耳然而賈誼猶曰足反居上首
顧¶居下又曰何忍以帝王之號為戎人諸侯勢既卑辱¶
而禍不息長此安窮至為流涕使誼復生今日見吾¶中
<pb:KR4d0211_WYG_015-4a>
國金繒入北廷者如此其腆敵人之凌縱如此其¶甚殆
將痛哭而未已也且朝廷於敵人徃為屈辱而¶今為怨
仇徃者遣使所謂運府庫之財以填廬山之¶壑而今為
割剥百姓逺行貨賂以奉冦讎此非遣使¶為旡益之大
費乎臣願省冗官之大費以益募兵省¶遣使之大費以
賞戰士則不必商功利而用或幾乎¶足矣<md:KR4d0211_SBCK_015-3b>¶　　議錢¶
錢貨耗乏為歴世患有救其弊者欲為重錢而病難¶用
<pb:KR4d0211_WYG_015-4b>
欲為輕錢而病盗鑄二者皆非可行於今者也思¶救其
弊莫若求錢之所由耗而圖之臣竊惟國家全¶盛時諸
道冶鑄嵗供緡錢入中都官帑民家委積累¶百鉅萬又
常平儲資大郡旡慮四五十萬緡次猶半¶之大邑旡慮
六七萬緡次亦半之府至貫朽庫府充¶牣時雖四方民
財匱不給用然實藏之官槩以天下¶計之錢不乏也方
今公帑既虛私利又窶公私俱匱¶不知錢何所積而至
於此臣嘗求其故知錢之所由<md:KR4d0211_SBCK_015-4a>¶耗者有五說焉運艘賈
<pb:KR4d0211_WYG_015-5a>
舶絶江浮海濤波覆沒一也¶通都大邑火所延燒灼爍
融液二也閭井習俗送終¶含死瘞埋滋多三也幾事不
宻而泄之疆場者廣四¶也禁令不嚴而破為銅器者衆
五也五者交耗故不¶藏之官不積之民而錢日以乏將
救其弊則當從其¶耗之甚者而為之禁今王師百萬或
列戍或進攻皆¶資錢以為用則泄之疆場願詔諸軍各
加禁察或可¶以金若銀帛易錢費者量冝易之至若破
銅為器則¶申嚴禁令當責郡縣力行懲絶昔劉秩謂銅
<pb:KR4d0211_WYG_015-5b>
之為兵¶不如鐡為器不如漆禁銅則人旡所用盗鑄者
少公<md:KR4d0211_SBCK_015-4b>¶錢不破人不犯死錢又日増是一舉而四美兼也
陸¶䞇亦云禁用銅器則錢不乏是皆以禁銅為利太祖¶
時有司請行銅禁於江南詔除寺觀先有道佛像鐘¶磬
鐸鈸塔輪火珠及民所常用銅鑑自餘銅器限盡¶一月
悉上送官給直市之敢有匿不聞論如律今儻¶遵用是
詔申嚴銅禁得銅必多可以廣鑄又自今旡¶復破錢為
器者錢何患不富乎然臣嘗觀漢章帝時¶穀帛價貴縣
<pb:KR4d0211_WYG_015-6a>
官經用不足張林言非但穀貴也百物¶皆貴此錢賤故
耳冝令天下悉以布帛為租市買皆¶用之封錢勿出如
此則錢少物皆賤矣又獻帝末不<md:KR4d0211_SBCK_015-5a>¶鑄錢久貨本不多且
旡増益故穀賤旡已是古以錢¶少故物賤也今錢貨既
乏而百物皆翔貴豈今之錢¶貨與古之錢貨異哉盖穀
甚貴之所致也東南播殖¶之利不加於舊而西北之人
寓食於東南者益衆此¶穀之所以甚貴而未平也夫人
視食為命其於穀粟¶不可一日不求今也地之殖不加
<pb:KR4d0211_WYG_015-6b>
舊而食者益衆且¶穀所儲積皆豪民大家乗時徼利閉
廪索價價脫不¶髙廪終不發則穀不得不甚貴彼市百
物者皆非不¶饑之人固將量食費以取百物之直則百
物亦不得¶不甚貴此錢雖乏而物不為賤所以與前世
異也今<md:KR4d0211_SBCK_015-5b>¶欲百物賤則當平穀直穀直平則民費省矣且
官収¶私銅以廣冶鑄又平穀直以省民費則錢雖乏未
為¶甚患善乎漢劉陶之言曰當今之憂不在於貨在乎¶
人饑臣亦以為當今不病錢乏病乎穀直之不平也
<pb:KR4d0211_WYG_015-7a>
　　平糴¶
臣所謂平穀直者非欲嚴法宻令以抑損之也盖聞¶食
貨有輕重歛散之權有司失之則姦民得以乗人¶急而
專其利故曰民有饑餓者穀有所藏也又曰嵗¶有㓙穰
故穀有貴賤令有緩急故物有輕重人君不¶理則蓄賈
游於市乗民之不給百倍其本矣然則將<md:KR4d0211_SBCK_015-6a>¶平穀直使無
甚貴則輕重歛散之權有司可不制之¶乎秦末豪傑争
取金玉而任氏獨窖倉粟楚漢相距¶滎陽也民不得耕
<pb:KR4d0211_WYG_015-7b>
種米石至萬錢而豪傑金玉盡歸¶任氏用以起富使當
時歛散之權在公上則任氏雖¶有粟安得取貴直乎今
莫若依倣李悝之平糴耿壽¶昌之常平收歛散之權而
制扵有司使豪民足穀者¶欲索髙價而不可得則臣所
謂平穀直之說也悝為¶平糴法觀嵗上中下熟而制其
收又觀嵗大饑中饑¶小饑而發其歛故雖遇饑饉水旱
糴不貴而民不散¶行之魏國國以冨强壽昌為常平法
令邉郡皆築倉<md:KR4d0211_SBCK_015-6b>¶以穀賤時増價而糴以利農穀貴時减
<pb:KR4d0211_WYG_015-8a>
價而糶民甚¶便之臣謂冝酌取悝壽昌之說詔州縣各
量所部土¶地廣狹出穀多寡參以往嵗和糴斛數制為
定額亦¶視上中下熟而三分其收每嵗西成亟行廣糴
必以¶時價償民無得虧除及來嵗春夏穀直騰躍則少
損¶時價而出之亦視所收多寡三分而出其二復儲糶¶
貲以為當嵗糴本其一則以待軍興之須如此則歛¶散
之權盡歸公上豪奪者不得固閉囷廪挾所蓄以¶邀重
利穀直豈復甚貴而不平乎臣此所言其大畧¶也若夫
<pb:KR4d0211_WYG_015-8b>
創制作法纎宻之條所以周防利病者則在<md:KR4d0211_SBCK_015-7a>¶有司熟講
而舉行之或曰官自糴取與民為市得無¶擾乎臣曰民
無抑糶官無强糴損價以便民得羡以¶供軍上以豐蓄
積濟饋運下以檢姦豪惠貧弱誠見¶其利未見其擾也
方之横歛不猶愈乎唐德宗時陸¶贄以闗中穀賤請和
糴百餘萬斛可以減轉運又欲¶以所減米糶江淮水菑
州縣斗減時五十以救乏京¶城東渭橋之糴斗増時三
十以利農古之人未嘗不¶以歛散之權與夫平糴以利
<pb:KR4d0211_WYG_015-9a>
人為意孰謂不可復行¶於今耶臣竊觀世之計利者類
以剥下為言所謂枘¶鑿萬端窮朝抵暮千案百牘皆取
之民者也殊不知<md:KR4d0211_SBCK_015-7b>¶理財之義固自有不害民而利於時
者唐劉晏制萬¶物低昻常操天下贏貲以佐軍興雖拏
兵數十年歛¶不及民而用度足第五琦當軍興隨事趣
辦人不益¶賦而國用豐程异使江表調財用所至不剥
下不加¶歛經用以饒元琇判度支方蝗旱而不増一賦
軍興¶皆齊是數人者皆不取之民而財自足豈天雨鬼
<pb:KR4d0211_WYG_015-9b>
輸¶哉亦得夫歛散之權而已然則臣所陳平穀直之說¶
豈非不害民而利於時者乎¶
　　實惠¶
民者至愚而神者也馭以智則詐示以疑則偷接不<md:KR4d0211_SBCK_015-8a>¶以
禮則其徇義輕撫不以情則其効忠薄然則人君¶誠欲
利民可不加之實惠乎浮文惠之而實不至是¶馭以智
者也彼烏能無詐是示以疑者也彼烏能無¶偷是接不
以禮而撫不以情者也彼其徇義烏能不¶輕効忠烏能
<pb:KR4d0211_WYG_015-10a>
不薄君以浮文罔民民以詐欺應君則¶上之澤何由及
乎下下之情何由達乎上上下猜阻¶日以携貳亂亡之
由也昔唐文皇賢主也常自謂以¶誠御天下欲使臣民
皆無詐欺裴矩奏民遭突厥侵¶暴者請户給一絹文皇
曰朕不欲虚有存恤之名而¶無其實户有小大豈得雷
同給賜乎於是計口為率<md:KR4d0211_SBCK_015-8b>¶太宗欲實惠及民用心可謂
至矣然而當時詔逋負¶官物悉令蠲免既而負秦府國
司物者乃復督索如¶故又詔闗中免二年租調闗外給
<pb:KR4d0211_WYG_015-10b>
復一年既而敕云¶已役已輸者以明年為始散還之後
方復更追是欲¶惠民而實不至雖用心如文皇亦未免
為浮文也臣¶嘗伏讀建炎改元赦書所以勤恤民隠者
非止一事¶凡逋租負錢倚閣折納之類蠲除至多又備
言官吏¶削刻良民受弊往往破産所以慰安天下甚厚
赦令¶所至民皆感激流涕以為陛下惠頋元元周悉如
此¶丁寜如此非復異時之虚文徒掛墻壁為也盖有華<md:KR4d0211_SBCK_015-9a>¶顛耆老扶杖立聽願少須㬰無死以觀中興之盛者¶然
<pb:KR4d0211_WYG_015-11a>
而事多循習吏不奉行前令未及盡施後令已復¶更易
不一二嵗衆弊紛然仍為虚文初無實惠雖復¶詔赦數
下徳音至深臣恐斯民有至愚而神者固已¶生疑於前
安可兾其必信於後中興之功尚勤聖慮¶未必不由此
也凢逋租負錢嵗久不能入者皆貧民¶窶户水旱札瘥
之餘衣不足以蔽膚食不足以餬口¶既迫於寒饑矣而
追胥督吏臨門譴呵責以不可得¶之積欠而遂其不可
猒之私求攘衣&KR0237;掠器具鷄栖¶豚穽無不奪取大吏未
<pb:KR4d0211_WYG_015-11b>
去小吏復來朝索夕須剥膚<md:KR4d0211_SBCK_015-9b>¶椎髓償官之實曽未毛銖
而吏之所得車載石量矣¶朝廷何忍收毛銖之逋負使
民抱無涯之疾苦乎彼¶其横被侵辱怨憤嗟呼之聲朝
廷不得而聞也䝉頭¶避吏潜山竄谷朝廷不得而見也
豐年富嵗已困於¶追呼矣一有饑饉則操瓢囊流轉為
溝中瘠而已可¶勝哀哉臣愚竊謂與其以督欠之虛名
為胥吏渙奪¶之因不若捐毛銖之小得為貧民無窮之
利况夫逋¶負在十年之外者民頋所責既多終無可輸
<pb:KR4d0211_WYG_015-12a>
破數少¶償則懼應盡入因厚以賕謝許請吏曹雖毛銖
無人¶官者是又徒為瘠民以肥吏而公家初無損益者
也<md:KR4d0211_SBCK_015-10a>¶臣願申行累下赦詔條列民所逋負可蠲除者自何¶
年為率明降德音盡削欠籍官吏不即削籍後復責¶償
為姦者重加竄罰庶幾民霑實惠知朝廷赦令誠¶以利
澤彫瘵非虛文也其為政効豈不優於唐文皇¶哉¶
　　除盗¶
嵗適旱蝗民不頼生脱死自救攖金奪餉而不知愧¶甚
<pb:KR4d0211_WYG_015-12b>
則群行為姦依慿狐邱棲宿兎穴此其為盗盖廹¶不得
已耳固宜綏撫安集之而勿窮其誅若夫豪姦¶巨猾乗
危投隙弄兵擁衆大而翺翔轉冦噬螫齊民<md:KR4d0211_SBCK_015-10b>¶小而攻據
城邑鴟跱觀變此其為盗又可闊略而不¶誅之耶異時
官軍討賊於豪姦巨猾不惟闊略不誅¶仍每命以爵秩
弄兵擁衆者相視踵起驅掠殘暴無¶所不至金粟子女
靡衣豐食鮮車怒馬既飽其志頋¶得厭兵乃始以降約
自通差次酋從坐邀官級禮優¶者先下爵卑者後服官
<pb:KR4d0211_WYG_015-13a>
軍力或不制則屈意順許惟¶懼賊心之小忤而不即就
降至示以告身誘使投兵¶徃往朝黄巾暮紫綬斬木揭
竿之徒搢笏曳履鴈行¶于士夫間國威不振無甚於此
是以江湖嶺海跳梁¶猖暴攻刼市邑者至今猶時有也
臣觀秦漢而下號<md:KR4d0211_SBCK_015-11a>¶中興顯顯為古今稱詠者三君曰漢
光武曰晉元帝¶曰唐肅宗然而晉自建都江左姦叛時
起唐自安史¶後亦大盗繼作獨漢建武遂無强㓂何哉
盖晉元帝¶時王敦驕恣不臣帝畏之而不能制自亡齊
<pb:KR4d0211_WYG_015-13b>
斧故其¶弊流於後世有遵養時賊之譏唐肅宗時平盧
裨將¶殺節度之子而推立侯希逸肅宗不能正其罪因
授¶以旄節故其弊流於後世有姑息之政晉與唐雖稱¶
中興而威柄撓弱是以强㓂不止若光武則不然以¶英
威雄斷縂攬權綱群盗請降未嘗假以辭色况輕¶與之
爵秩乎劉恭曰劉盆子將百萬衆降陛下何以<md:KR4d0211_SBCK_015-11b>¶待之光
武曰待汝以不死耳杜成為王郎乞降求萬¶户侯光武
曰頋得全身可矣光武之御群盗如此故¶當建武時雖
<pb:KR4d0211_WYG_015-14a>
狂狡間作而終無强㓂然則以爵秩招¶慰盗賊誠啓姦
之弊政也陛下紹開中興收威柄而¶隆國體則宜以晉
元帝唐肅宗為戒而以漢光武為¶法凢盗賊請降者待
以不死足矣俾之全身足矣又¶烏可復如異時使官軍
屈意以踵遵養姑息之陋哉¶昔唐僖宗時黄巢已破廣
州勢張甚表求天平節度¶使宰相盧攜素厚髙駢屬令
立功乃固不可巢請及¶巢益熾破淮南人皆咎攜始下
詔以巢為天平節度<md:KR4d0211_SBCK_015-12a>¶使詔下賊已破潼闗矣臣嘗讀唐
<pb:KR4d0211_WYG_015-14b>
史竊以攜固不可¶巢請為是以時人咎攜為非又罪攜
終不當以節度¶與巢也何以言之巢雖横行天下不過
為一劇賊耳¶㓂賊姦宄堯舜之世且不免是歴古所常
有也儻以¶節度遂其請則是㓂賊而秉旄鉞豈不異甚
矣哉以¶政體言之以名器言之寜使巢益熾而節度終
不可¶與也且巢之力茍能恣肆則雖得旄鉞猶將轉冦
自¶如又果足以塞賊夫之貪心乎故凡為遵養姑息之¶
陋者皆啓姦之弊政能革啓姦之弊政則除盗之先¶務
<pb:KR4d0211_WYG_015-15a>
也<md:KR4d0211_SBCK_015-12b>¶　
　
　
　
　
　
　
<pb:KR4d0211_WYG_015-15b>
　
　
　
　
　
　
　
　香溪集巻十五¶
<md:KR4d0211_SBCK_016-1a>¶
<pb:KR4d0211_WYG_016-1a>
欽定四庫全書
　香溪集巻十六¶　　　　　　宋　范浚　撰
　　記
　　　慎獨齋記
　　　養正齋記
　　　拙懶軒記
　　　不欺堂記
　　　自牧齋記
<pb:KR4d0211_WYG_016-1b>
　　　西溪觀魚記
　　慎獨齋記
人藏其心至難測也飾冠衽巧進趍騁辭辯誰不欲使
人謂已士君子也然而卒多不免為常人至或䧟于大
惡者患在心違其貌而安于自欺夫人之自欺殆非一
物曉然知善之可好而棄弗為是自欺曉然知不善之
可惡而姑為之是自欺實無是善而貪其名是自欺實
有是惡而辭以過是自欺知有是過而吝不改是自欺
<pb:KR4d0211_WYG_016-2a>
實所不知而曰我知之是自欺實不知行而徒欲有聞
焉是自欺色取仁而居之不疑是自欺言浮於行而言
之不怍是自欺求諸人而無諸已是自欺有諸已而非
諸人是自欺其餘所謂自欺之目殆未可殫言而遽數
也而好欺者動欲飾詐以欺人殊不知一日之間百念
紛起所自欺者實多而欺人者曾不十一又其欺人者
心詭譎不惜不情則未能欺人而實先自欺也彼好欺
者終以弗思而安之得為常人幸矣幾何其不䧟于大
<pb:KR4d0211_WYG_016-2b>
惡耶禮記曰所謂誠其意者無自欺也小人閒居為不
善無所不至見君子而後厭然掩其不善而著其善人
之視己如見其肺肝然則何益矣此謂誠於中形於外
故君子必慎其獨也夫人有殺心輒形於聲有欲炙心
輒形於色有懼心目動而言肆有異心視逺而足髙其
心一動雖甚微也而形於外者已不可掩如此彼小人
乃欲掩其不善於君子之前當其念已不善而思掩之
則不善之念已誠乎中既誠乎中則心有自匿不慊之
<pb:KR4d0211_WYG_016-3a>
微情呈露于言意態度之間自以為人莫我知也而不
知人已得其所謂不可掩者如見其肺肝嗚呼自欺孰
甚焉此予之所為懼而思戒必以慎獨名居室也昔者
海上之人每旦從漚鳥游漚鳥之至者以百數其父曰
汝取漚鳥來吾玩之明日之海上漚鳥舞而不下也葢
其有取之之心一萌於中雖不自知態度之異而漚鳥
知其異焉心之隱微禽類猶覺之而謂人不我覺可乎
是以古之學者皆知慎獨雖用心於幽闇無人之地亦
<pb:KR4d0211_WYG_016-3b>
必誠其意而未嘗自欺故季札解劍繫徐君之冢樹而
去曰始吾心許之矣豈以死背吾心哉夫徐君心欲劍
季札心許之此誰得而知之季子乃不以徐君死背其
心嗟夫世之面謾而有諾責者非自欺乎有志于慎獨
者不當如季子乎樂正子春之執喪五日而不食曰吾
悔之自吾母而不得吾情吾惡乎用吾情夫五日不食
出於詭偽而非其情者子春其心知之誰得而知之子
春乃以詭偽自訟若有莫大之悔嗟乎世之矯激盗名
<pb:KR4d0211_WYG_016-4a>
者非自欺乎有志于慎獨者不當如子春乎漢第五倫
謂人曰吾兄子病一夜十往退而安寢吾子有疾雖不
省視而竟夕不眠豈可謂無私乎夫安寢而十往者倫
之詐不視子而不寢者倫之情其用心至微也誰得而
知之倫乃自以為私而顯言于人無毫髪隱焉嗟乎世
之視人以詐而終匿其情者非自欺乎有志于慎獨者
不當如倫乎宋阮長之為中書郎直省夜往鄰省誤着
屐出閣依事自列門下以闇夜人不知不受列長之固
<pb:KR4d0211_WYG_016-4b>
遣送曰一生不悔闇室夫着屐既過誤又當暮夜長之
不自言誰得而知之乃以悔闇室為甚負固欲自列嗟
乎世之幸人所不睹而肆為不義者非自欺乎有志于
慎獨者不當如長之乎厯觀古之學者能慎獨不自欺
其人固亦多矣而予獨以四人稱葢舉其有㑹於吾心
者將書諸座右為旦暮起處之戒庶幾於前所謂自欺
之目可以深思而力去也中庸曰君子戒慎乎其所不
覩恐懼乎其所不聞莫見乎隱莫顯乎微故君子慎其
<pb:KR4d0211_WYG_016-5a>
獨也夫不睹不聞所謂獨也不睹則目無與焉不聞則
耳無與焉吾所謂隱微者雖吾耳目猶不得與是獨也
是不可須臾離者也故夫不睹之睹不聞之聞有莫大
之聞見存乎隱微而不可以言言則慎獨之學勉而精
之豈惟不自欺也哉紹興九年六月八日記
　　養正齋記
門銘几戒古志士所以示微慎善自修也今人平旦出
門牽事逐食營為百緒暮必歸居以休其身然方動作
<pb:KR4d0211_WYG_016-5b>
疲劇昏睡寤起起則凌遽如昨彼其心事躁擾冥迷流
浪曾不少自存省是知休其身不知休其心彼且視一
室如傳舍出而入入而出耳豈復以古人銘戒為事是
大惑也盈川虞唐佐堯卿從浚游幾十朔矣顧其中淳
而外謹不異一日刻意問學知以領略為務歲季謁歸
且言平居定省餘暇立屋貯書以學名之曰養正義取
諸易覬釋厥㫖使得持歸旦暮誦服為不力不逮之警
雖卧興其敢忘乎浚曰子志如是其知門銘几戒意矣
<pb:KR4d0211_WYG_016-6a>
與放心不求而徒休其身者大異其可無說以遺子夫
人生而有知不學則愚愚則視不明聴不聰思不達雖
有知猶無知也既學矣不得其正則哆哆然縁目而逐
色縁耳而逐聲縁思而逐欲所以禍其主者殆有甚於
不學而愚是以君子正之為貴易曰乾道變化各正性
命曾子曰吾得正而斃焉斯已矣夫人受命於天正性
本具君子保是正性斃而後已謂天全而命之人當全
而有之生乎由是死乎由是則可以無愧於此曾子所
<pb:KR4d0211_WYG_016-6b>
以終其身欲得正也且萬物散殊形生氣化未有無正
性者石可破不可奪堅丹可磨不可奪赤霜雪大摯松
色猶茂風雨晝晦雞鳴自如物一受其正性且不移奪
人其可失正乎仲尼彖易於䝉曰䝉以養正聖功也於
頥曰養正則吉夫頥咀物養道也而䝉為物穉欲得其
養又䝉互體自二至上有頥象焉故聖人以養正垂戒
異卦而同辭見正之不可不養養之不可不正也古之
人欲見正事聞正言習正人邪室不坐邪蒿不食行容
<pb:KR4d0211_WYG_016-7a>
必直立容不跛不傾聽不睇視皆所以養正而其要則
曰先正其心夫童䝉未發心一而静自是養之雖㓜而
壯壯而老將不失其赤子之心是可以為聖之功也水
未必遽至于海言水者必期于海學未必遽至于聖言
學者必本于聖葢道無本末趨進唯諾掬溜播灑㓜學
也而上達之理存焉子無謂養正為淺事其勉之哉紹
興十六年十二月一日記
　　拙懶軒記
<pb:KR4d0211_WYG_016-7b>
古之君子其持心也厚故未嘗廣已以自多雖至聖大
賢猶將退然自託於無能之地非其詭謙飾遜而貌為
此區區也葢不若是則不足以持盛德而守成能故曰
聰明睿智守以愚多聞博辯守以儉武力毅勇守以畏
富貴廣大守以陋後之君子則不然浮躁而淺露言華
而行伐造大而好髙著一書便欲得宰相捉一筆便
欲斷大事客氣虚張過自標置至有大署其門者曰不
讀五千巻書無得入此室嗟乎一何古之君子忠厚退
<pb:KR4d0211_WYG_016-8a>
遜而後之人不長者若是其相懸乎葢嘗竊聞之矣學
者之患莫大乎自足而止曰學如是是亦足矣足而不
學則以為無足學也能無廣已以自多乎殊不知道之
深德之奥學問之大曾非揭流涉波者所能測知譬猶
遡沿上下不出于絶潢斷港則必以為天下之水止是
而已因又以為天下之觀水者舉莫吾若故侈然有輕
天下之心試使之浮滄江並溟渤渺瀰漫汗不見邊際
彼將眩掉縮忸悵悔自失愧前所見自比於蹄涔杯坳
<pb:KR4d0211_WYG_016-8b>
之不暇然則世之造大好髙而過自標置者庸非不學
之過也哉歐陽使君我丈人行也守臨江亷以自持寛而
不苛小民便其政以病丐閒既得請來寓吾里之蕭寺
闢髙軒游居其間而名之曰拙懶浚觀使君耆年嗜學
旦暮黄巻手之不釋而又短章大篇哦詠日富此其勤
且巧至矣猶方自託於拙懶將非審所謂學問之大而
内不自足且法古君子所以持盛德欲以矯世造大好
髙之弊乎昔嵇叔夜自謂懶不涉學而博覽淹該杜子
<pb:KR4d0211_WYG_016-9a>
美自謂老大意拙而詩窮天巧崔沔名室以陋栁子厚
名堂以愚今使君自謂拙懶正嵇杜類也而以名軒又
崔栁意也當使君之在臨江也軍書方急元戎偏師鼎
來捷至改轅而弭節者交午相望凡輦車流馬資糧屝
屨革角&KR2055;秆椎牛刲羊所以征須百緒而官無儲錢㣥
粟庫庾單匱一切仰取於民不供則乏軍興箕歛則人
告病於是而丐閒又使君所以為拙懶者歟浚既登軒
賦詩使君又屬以為記浚方鄙世俗浮薄而樂使君獨
<pb:KR4d0211_WYG_016-9b>
忠厚退然自託於無能也不能無言遂書之
　　温州永嘉縣不欺堂記
令之職視它官最為近民宵興具冠服坐堂上進訟者
而聽其要逮日入或不得休至以燈火臨事凡詭情偽
貌誣衊抵讕之說紛泊于前姦胥惎之舞文法以佐其
嚚加又令與賔客相對答若將迓大官行李出歸境上
無虚日間省熟事則吏抱簿案袂屬以進涉筆占押至
千數百牘非甚競爽不能無勞以昏昏則罔冒面謾者
<pb:KR4d0211_WYG_016-10a>
益乗之令欲使人無欺其艱矣哉吾兄茂安宰永嘉既
踰年惠洽禁信門庭日静以無事致書香溪告其弟浚
曰吾為令不以能聞幸吾邑多士鄉(句/)俗無豪黠使猶
竊稍食于此吾即聽事之東堂置几硯以暇隙棲息其
處因名之曰不欺用自警省是非求人不我欺惟吾心
不欺而已子其為我記之浚曰吾兄撫千室如環堵治
糾紛如寘掌使躉尾之吏自新雀角之獄不聞非不欺
何以及此抑聞古人有言誠其意者無自欺也夫誠於
<pb:KR4d0211_WYG_016-10b>
此化於彼將不令而民應之葢有行乎令外者矣嬰兒
生三月前軒冕不知欲後斧鉞不知畏然而慈母之愛
諭焉蛟潛于淵其子迎化于髙陵精微之感殆難以言
論吾兄能無自欺則宴坐虚堂如臨上官如面重客如
前民甿而後胥徒視一克念如諧羣言患一失念如耳
道謗不欺也如是則可以對越鬼神洞開金石况此民
其寧我欺乎昔人論三不欺優民不忍欺者竊嘗評之
民不忍欺謂欲欺之而不忍是猶有欲欺之之心葢三
<pb:KR4d0211_WYG_016-11a>
不欺皆求乎彼不求乎此故雖善治如宓賤民心之欺
猶有萌焉彼其掣二史肘而責之書則已既欺矣能使
人無欲欺之之心乎嗟夫精誠潛通甚於呌呼欺不欺
存乎中疑若沉阻未易鉤致而諭諸人者焯焯不可掩
昔者齊侯與管仲謀伐衛退見衛姬而色動足髙而氣
强衛姬知其欲伐衛也明日見管仲言徐而有慙色管
仲知其舍衛也夫齊侯匿其情宻矣入則衛姬知之出
則管仲知之由是以觀人固不可欺而欲欺人者其不
<pb:KR4d0211_WYG_016-11b>
可尤也况將使人無我欺又甚不可要在無自欺也審
矣吾兄厚重簡廉政先治已知心不欺不求人不我欺
是自慊之學也於以感人人將自化無萌欺于心者故
浚叙所以名堂之意併論三不欺與夫精誠之諭諸人
者以為記紹興十有六年五月一日記
　　自牧齋記
永豐柴喆吉卿懐鈆束書來香溪從予游與之言物理
性命之學洒然以喜其有志乎治氣養心葢拳拳也既
<pb:KR4d0211_WYG_016-12a>
累月告歸覲其親且曰喆不佞初不知學然亦不敢一
日忘所欲學他日温凊之閒結茅為齋以居名之曰自
牧葢所欲學者也願覬一言以歸書之齋壁用謹不逮
是耳善誨于朝夕而門墻不逺也予應之曰子知自牧
之謂乎予將廣子意而遂言之易曰卑以自牧此豈惟
論交當世而已哉善學者尚友古人於千載而終與之
齊用此道也世之空腹自賢者讀書未能斷句已下視
服鄭殆十八九為庸人彼惟自處於庸人謂加於庸人
<pb:KR4d0211_WYG_016-12b>
足矣故廣已以自髙然則自髙者迺所以為卑而卑以
自牧者迺所以崇吾德也今夫登山者處已髙矣仰而
左右視則巍然崔崒者猶在其上焉為學亦然賢如孟
軻亦至矣亦且憂不如舜葢古人之學不極乎至足不
止宜其見己之卑而未見其髙也子欲無為庸人乎則
宜法古人用心而思企之然後可以言自牧之道夫人
之生固有物焉混然天成在善養無害而已自牧之道
以禮制之懼其放也戒物之感懼其誘也居之虚静之
<pb:KR4d0211_WYG_016-13a>
地欲其安也飲天和如甘泉味道腴如薦草懲忿窒欲
如去敗羣致一不二如惡多歧勉之慎之曰自牧之自
牧繁久體正而肥益力不已充實光輝且將無入而不
自得又豈復有牧之者乎能知此則自牧之學必以聖
賢為師仰大道之髙邈方積跬而履卑眇已事之甚陋
敢虚張而自欺顧吾子名齋之意豈有取於斯乎子歸
矣持是說為自牧齋記紹興十六年八月二十四日記
　　西溪觀魚記
<pb:KR4d0211_WYG_016-13b>
西溪翁曉致長魚於范子受而羮之以侑晨飰飰竟捫
腹散步于西溪之上時霜清水落風收不波潭光空明
杲日照映下見羣魚游泳殆可尾數差次随續東西自
如范子顧而曰嘻向侑吾飰者非此溪之魚乎胡為困
于溪翁自取脂鼎禍乎魚方潛澄淵浮淺瀨隨至輒適
不知身之為水也水之為身也魚之樂亦至矣餌雖美
其鈎實銛何乃貪一豆之羶腐遂捐清泠之適至於刳
腹流膓鬐離鬛落糜於沸釡豈與逐微名細利以失無
<pb:KR4d0211_WYG_016-14a>
貲之軀者同其迷乎吾於魚有所感矣歸舍記所感將
為知幾者言之
　
　
　
　
　
　
<pb:KR4d0211_WYG_016-14b>
　
　
　
　
　
　
　
　香溪集巻十六

<pb:KR4d0211_WYG_017-1a>
欽定四庫全書
　香溪集巻十七　　　　　　宋　范浚　撰
　　記
　　　衢州龍游縣學田記
　　　三益齋記
　　　存心齋記
　　　訥齋記
　　　平堂記
<pb:KR4d0211_WYG_017-1b>
　　　饒州浮梁程公生祠堂記
　　衢州龍游縣學田記
今天子紹開中興以至仁神武戢兵靖民億寧區夏爰
建太學風動萬方文治煟然覃布遐濶凡雄州偏郡壯
縣下邑庠校並設生員營宇務為崇盛守長佐貳闗决
學政一或不䖍為不任職然以銅墨効官者責專而事
叢不與他等自中材處之往往促束于文符朱墨敲朴
期㑹苴罅補短救過不給其能以養士為念信乎必文
<pb:KR4d0211_WYG_017-2a>
儒而兼通世務然後能以化治稱也括蒼吳君彦周為
龍丘宰既蠲民瘼乃行視黌宇問著録幾人吏白廩米
不繼士至潔腹誦經或不煖席又負笈挈挈而它前令
熟視欲議未遑也令君曰嘻兹為教本予後而弗圖是
不知務其何政之能為即日按取官廢田請于州以為
邑之學田嵗制其收可食數十士太守待制張公韙其
意許之於是髙冠侈袂而抱方策者相與婆娑乎崇堂
䆳館商古今引仁義縱雄辯而極理要終歲賴安令君
<pb:KR4d0211_WYG_017-2b>
為諸儒賜其厚矣哉令君以論秀登雋科為文雅健意
氣兼勝當官猶嗜學决事得小閒即取挿架書吟翫自
娛休暇對客于便坐即之退然如韋布士雖劇談終晷
不出文字間世固有沾沾者朝解褐得名第暮已氣息
拂霄漢視窮巷士如土梗矣令君從官二十年而氣習
不異書生時則胷中所存有過人者宜其注心於學宫
勤如此也某客游邑境見士大夫若市里僑舊道令君
性資剛耿清操如氷雪秩行滿矣而理邑規橅不變如
<pb:KR4d0211_WYG_017-3a>
始至自經賦外一銖一粟不忍横索以彫其民鋤姦剔
蠧吏率懲懼為脅息股栗盡敓頑暴革心掃跡葢令君
文儒而通世務知以養士勸學為急故化行孔易如髙
屋之建瓴水也邑士徐安節學職徐振業等相與具叙
田事本末謁請于某且曰惟我學子伊昔羣萃糗糒不
贍牽勉肄習百為勤艱不克卒業逮令君惠我諸生俾
既厥心惟問學是專修焉而安以克力久邑人咸曰休
哉我有子弟令君實飲食教誨之惟父兄人知銜荷謂
<pb:KR4d0211_WYG_017-3b>
不可諼宜有金石刻丕楊茂猷願為志之以慰父兄子
弟之心某應之曰紀令君實德使邑人歌詠以無忘厥
休其寧可辭惟令君養士士思所以稱宜觀夫自養者
自養正則令君所養正矣昔孟軻論養心為大體而賤
養口腹葢是心之大覆穹隆而載旁薄包八荒而函萬
殊兼舉有無一物莫之能外其與天地流通隂陽冥合
者曾莫見其形状是大體也自養者善養乎此而無事
於區區之小體則令君與士子兩善而咸宜記雖不文
<pb:KR4d0211_WYG_017-4a>
亦得自託于不腐矧龍丘為信安支邑之劇雅稱多儒
今復漸被于美化家修人勵將有秀民魁士比肩接跡
震擢于時以光昭令君之大惠顧不偉歟令君名芑今
為左宣教郎紹興十九年夏四月壬申蘭溪范浚記
　　三益齋記
學未極乎至足而上雖顔子不能無進况方有志而勉
于行者其汲汲於取友求益也固宜然人知得益在友
不知所以得益者實在我不在彼也昔者孔子讀易至
<pb:KR4d0211_WYG_017-4b>
損益喟然而歎以為自損者必有益之自益者必有闕
之學者損其自多以虚受人故能成其滿博自賢則天
下之善言不得聞於耳矣予嘗論之世故有虚驕傲誕
聞見未毛銖而自大如山崖者矣或指其微累必盛氣
艴容辭以偽辯曰我何尤我何尤則直者將見拒彼惟
許身之欺也如是又必以人為欺則諒者將見疑其自
視甚侈矣如馮夷未東傲睨秋水必以天下之美為不
越乎己則多聞者將見陋負是三失烏能受人善言將
<pb:KR4d0211_WYG_017-5a>
不得聞於耳雖得友猶無友也故曰友者所以相有也
然則直諒多聞之益豈不在我乎哉予同郡陳九言叔
永有志而勉于行者也家居義烏之菱塘養親讀書以
三益名齋而求記於予九言予昆孫婿且從予學久因
告之曰凡益之道非能贅夫固有而增多之也惟性至
大初無限量益動而巽日進無疆則凡德之裕皆所固
有非偽為也故易繫辭曰益長裕而不設益豈由人乎
哉惟夫短於自知故友直不足於信故友諒未學寡陋
<pb:KR4d0211_WYG_017-5b>
故友多聞然卒所以得益者皆自得之信乎在我不在
彼也令子和厚而修謹以明己事為孜孜予期子勉夫
三失而得益也用復告子以尚論古人之益葢孔子所
謂直諒多聞者古之所謂直諒多聞者也今人與居古
人與稽則得益愈大孔子嘗論直躬曰吾黨之直者異
於是論管仲曰豈若匹夫匹婦之為諒也論多聞曰闕
疑而慎言其餘又曰擇善而從孔子所謂直諒多聞者
葢如此而又謂卜商好與賢己者處端木賜好與不已
<pb:KR4d0211_WYG_017-6a>
若者處則曰商也日益賜也日損今子欲求三益友於
斯世則甚難而尚論古人也又甚難皆當以孔子之說
求之紹興十八年二月十日香溪范浚記
　　存心齋記
壽昌邵恂子信與浚舅家有世睦焉因舅氏見予香溪
留學於予居其趍向甚端其植志甚篤一日告予以將
歸且言家之屋南有齋焉名曰存心覲省之餘當復習
業其處敢問何修而可以存心乎予應之曰善哉問也
<pb:KR4d0211_WYG_017-6b>
昔者鄒軻言存心之說甚備予嘗索其指歸而知學之
方試因子而妄言之夫君子之學本諸心心不在焉則
視簡不見聽諷不聞此其於口耳之學猶莫之入也况
窮理致知乎是以學者必先存心心存則本立本立而
後可以言學葢學者覺也覺由乎心心且不存何覺之
有孟子曰人之所以異於禽獸者幾希庶民去之君子
存之是心不存殆將晦昧僻違觸情從欲不能自别於
物尚安所覺哉此君子所以汲汲於存心也然而人之
<pb:KR4d0211_WYG_017-7a>
念慮横生擾擾萬緒羡慕耽嗜厭惡憎嫉得喪欣戚觖
望狠忿怵迫憂懼與凡私意妄識交午叢集紛紜于中
汩亂變遷無或寧止雖魂交夢境亦且顛冥迷憒悠揚
流遁彼其方寸蕩揺如疾風振海濤浪洶湧求一息之
安且不可得則存其心者不亦難乎然心雖未嘗不動
也而有所謂至静彼紛紜于中者浮念耳邪思耳物交
而引之耳雖百慮煩擾而所謂至静者固自若也君子
論心必曰存亡云者心非誠亡也以操捨言之耳人能
<pb:KR4d0211_WYG_017-7b>
知所以操之則心存矣心存則不物於物不物於物所
以異乎物也孟子曰養心莫善於寡欲其為人也寡欲
雖有不存焉者寡矣養以寡欲使不誘於外此存心之
權輿也至若藏心於淵則必有事焉而勿正用能於勿
忘勿助長之間黙識乎所謂至静者此存心之奥也然
則存心可以已乎曰未也凡學始於存心中於盡心終
於盡性惟心之盡是無心也非無心也無私心也是道
心也道心惟微於是而精一之斯可以盡性矣方其存
<pb:KR4d0211_WYG_017-8a>
心也猶有存之者焉非所謂盡心心未盡焉非所謂無
心未能盡心烏能盡性心未盡焉烏知所謂性孟子曰
盡其心者知其性知其性則知天矣存其心養其性所
以事天也葢心既盡而空洞清明然後知性之為性皆
天理也然則存心者所以存天理求盡其心而已顔子
拳拳服膺存心之學也其心三月不違仁顔子之心之
存也至於屢空則嘗盡其心矣然特屢至於空而未能
常空為其不違仁之心猶存焉耳心不違仁善矣乃為
<pb:KR4d0211_WYG_017-8b>
空之累此毛猶有倫之謂也揚雄曰人心其神矣乎操
則存捨則亡能常操而存者其惟聖人乎雄徒知存心
不知心存而未盡不足以盡性故以長操而存為聖人
事聖人者寂然不動從心而不踰矩尚何有於操存哉
予故曰凡學始於存心中於盡心終於盡性此非予之
說也孟軻之㫖也今吾子有志于存心是學之始而方
求所以存之之道是存心之始子其慎所存乎傳曰差
若毫釐繆以千里葢事物莫不然而心為甚子其可不
<pb:KR4d0211_WYG_017-9a>
慎哉恂聞予言作而曰敢請志是說而習之予因為記
俾以歸勸之學也紹興十七年四月晦日香溪范浚記
　　訥齋記
凡人在孩抱未能聲其意咿嚶終日莫喻所欲乳保教
之語僅名東西則家人雜然歡笑以為早慧言於人何
尤哉惟夫尚口飾舌夸華背誕譏議訾毁速累召禍於
是有三緘之戒故曰天生人使口可以言不學其言不
若狂然則人固不能無言惟言之慎而已予兄子伯通
<pb:KR4d0211_WYG_017-9b>
家居南偏有齋焉名之曰訥求予言為記予多其知慎
言也而樂告之曰華不繁者實必碩流不寫者源必豐
言之不出則積中之宏而深也固矣惟古之學者用心
於内深造自得黙識神解冥思慮於道奥何暇事無益
之言哉然則君子欲訥於言不但區區口擇期無尤違
而已今伯通也慈㫖甘友兄弟睦宗戚行身祗畏其於
過言亦寡矣而拳拳焉以訥為務豈非有志乎用心於
内故歟孔子嘗曰予欲無言道至於無言至矣彼曾子
<pb:KR4d0211_WYG_017-10a>
之一唯葢未免乎贅况多言乎學者欲知無言之㫖當
自訥始紹興十七年夏六月晦日香溪居士范浚書
　　平堂記(代/)
法曹於州為卑官而其責為最重凡州之屬邑有大訟
舉以上府府有司師聽而成之報具而法曹當其罪當
平則執誅受杖俱無寃人一失其平則有吞恨而死者
此其為責不已重乎切嘗念刑者有成無變君子於是
乎盡心茍不用慎而濫為横入則豈徒得罪于不可欺
<pb:KR4d0211_WYG_017-10b>
之氓人將必有隂禍鬼誅雖疾走而不得逃者以災其
身而敗其家此古人所以抱具獄而哭者也漢虞經為
郡縣獄吏案法平恕嘗曰于公髙門而定國至丞相吾
决獄六十年矣雖不及于公其庶幾乎子孫何必不至
九卿經後有孫升卿位果通顯升卿謂其子曰吾事君
直道行已無愧所悔為朝歌長時殺賊數百人其中何
能不有寃者自爾二十餘年家門不增一口斯獲罪于
天也嗟乎虞經用法平恕六十年僅得一孫貴耳升卿
<pb:KR4d0211_WYG_017-11a>
一殺不辜遂受咎罰其久如此得不銘丹筆以為决讞
戒耶某不肖來為永嘉法叅軍恪居惕慄所以奉三尺
者惟謹念將自飭即便宇而名曰平堂且道所以名之
意後之君子不韙是名則今日修椽大屋易為馬厩車
庫奴婢室也必矣尚期有以辨予心者庶無廢於斯堂
年月姓名記
　　饒州浮梁程公生祠堂記(代/)
饒於江南為上州撫封廣逺畫疇疎曠且當兵興人力
<pb:KR4d0211_WYG_017-11b>
彫攰逋畝者衆地棄不墾脫小弗稔則市人菜色越境
逐食殆為常俗紹興九年歲適甚旱粒米翔貴人不奠
處稚耋携抱流宂大去官庾單乏莫克賑贍吏視民散
無可奈何冬十有二月詔以竹左符命鎮江帥閣學程
公進職一等移鎮是邦既下車條舉荒政安集携離噢
咻撫字去者得歸居者用蘇招徠商人艫艘尾銜穀粟
坌集園貯市積衍如年登民飽以嬉破戚為歡易羸為
充惟屬邑浮梁人獲更生皆曰程公活我則相與謀繪
<pb:KR4d0211_WYG_017-12a>
公像建生祠于寳積佛廬供僧祈福以報公賜其惟古
循吏至行異績若大恩既為百姓慕愛則為生立祠宇
如石相于公輩著在前史百世稱詠其遺風凜凜可想
見也然皆未若公活千里饑人使不轉溝壑以死則民
之戴德銜惠殆無終窮過石相于公逺矣某於公為門
下士承乏是邑樂與編氓均沐仁政且獲揖祠宇盛事
敢紀輿人之詠歎琢諸美石揭于祠下昭示永永咨爾
邑人過者起敬祝以眉壽毋忘公恩
<pb:KR4d0211_WYG_017-12b>
　
　
　
　
　
　
　
　香溪集巻十七

<pb:KR4d0211_WYG_018-1a>
欽定四庫全書
　香溪集巻十八　　　　　　宋　范浚　撰
　　書
　　　寄上李丞相書
　　　寄上富樞宻書
　　　荅徐提幹書
　　　荅胡英彦書
　　　上婺守周侍郎書
<pb:KR4d0211_WYG_018-1b>
　　　荅姚令聲書
　　寄上李丞相書¶
浚聞之昔者東周之衰王道雖微然朝廷公卿大夫¶表
著猶在列爵錫土之柄天子猶得而用之大而齊¶晉秦
楚小而宋衛陳鄭凡得百里而臣其民者亦莫¶不有卿
佐列位臺餽廩粟黄金白璧翹車髙旌足以¶來天下之
賢能然而一時豪傑英偉之士類皆褰裳¶提屨鱗集霧
㑹争先擁篲于孔氏之門而惟恐獨後¶若淵騫求由參
<pb:KR4d0211_WYG_018-2a>
偃商賜之徒其才皆足以佐天子而¶立南面彼不之齊
之晉之秦楚宋衛陳鄭以干說其<md:KR4d0211_SBCK_016-1b>¶君又不從仕于周以
徼一旦之富貴顧獨甘心棲遲¶乎蒿廬壤室飲水嘬茹
無監門之養以飽其腹被褐¶穿結無五兩之綸以華其
身菜色當阨困窘顛沛矢¶死而不悔何哉葢士非狂惑
鄙陋則皆欲有立於時¶而流聲光于後世彼七十子者
有聖人為之依歸行¶道守義相與樂其樂而忘其窮舉
天下之富貴殆無¶足與易者故夫七十子之所成就皆
<pb:KR4d0211_WYG_018-2b>
足以不朽上焉¶者窺見聖域仰髙鑚堅以窮探乎性命
道德之微雖¶魯喭之資亦皆深造自得終於易簀結纓
泰然不動¶其心以安於死下焉者猶能取休聲垂無窮
千載而<md:KR4d0211_SBCK_016-2a>¶下號曰孔門髙第想望風采而不可及嗟乎天
下之¶富貴曾何足以易此哉其後孟軻以仁義之說倡
于¶戰國干戈之際而告不害公孫丑萬章輩亦皆捨所¶
謂縱横捭闔刑名楊墨以來學乎孟氏當是時士之¶挾
縱横刑名干說諸侯者無不釋屩而析圭解褐而¶懐符
<pb:KR4d0211_WYG_018-3a>
一談笑而取客卿封君之貴髙門大屋開第康¶莊之衢
持粱齕肥心嗛意得朱輪黄屋從徒駕馭馳¶驅乎秦楚
齊趙燕魏之郊而不害輩獨去榮華就枯¶槁捨衆人之
所趍以求學乎孟氏其亦以軻為道之¶所在且足以託
乎不朽也嗟乎自戰國以至于今千<md:KR4d0211_SBCK_016-2b>¶數百載雖其間不
無豪傑英偉之士出於寒素然不¶幸而無聖賢為之依
歸要所成就其能如孔門髙弟¶孟軻之徒歟然亦幸而
時有名人魁士為一時領袖¶者如李膺以節義顯為世
<pb:KR4d0211_WYG_018-3b>
楷模被容接者有登龍之¶榮四方翕然莫不奮迅感激
波蕩而從之故東漢雖¶衰而士多忠義慷慨解衣就鼎
鑊摩頸伏刀鑕相牽¶連趍死而不懼是雖無益於漢之
存亡然振頽風起¶衰俗於卑陋委靡之餘於名教亦不
可謂無少助也¶唐世人物視秦漢而下為最盛葢其始
也隋王通以¶儒術興於河汾學者戴經抱籍以從之遊
如房𤣥齡<md:KR4d0211_SBCK_016-3a>¶杜如晦魏徴薛收李靖温大雅等舉出其門
而皆為¶王佐勲名卓然其後韓愈起文弊於乖微為諸
<pb:KR4d0211_WYG_018-4a>
儒標¶的有從愈者號稱韓門弟子於是唐之文章鬱然
有¶西漢餘風學古之士肩摩跡接繼愈而作争以所長¶
焜燿于時此唐世人物所以視秦漢而下為最盛實¶通
愈之力也往國家承平久天下無事士得沉潛學¶問而
又有韓富歐陽司馬二蘇諸公落落然踵起為¶儒先生
各以所學收率天下之士或博約其人使知¶所趍向或
借之清談緒論以成其名是以天下之士¶得所依歸益
自懋勉磨厲以德行文學政術稱者藹<md:KR4d0211_SBCK_016-3b>¶然輩出奮迹立
<pb:KR4d0211_WYG_018-4b>
朝咸能偘偘正色以忠節直道逺猷¶茂業與夫髙文大
冊聲詩雅什為國光華葢亦有韓¶富歐陽司馬二蘇諸
公為之依歸而已厥今世道艱¶棘滄海横流士之脫于
干戈憑陵强弱噬食若户賦¶口歛誅求漁奪寒饑憔悴
之餘其能志氣不衰自期¶有立於世者葢寡而又公卿
不揖客將相不俛眉類¶多簡貴自尊非伊優面柔乞憐
諂笑則無以辱流睞¶而見甄録彼耿介尚氣者使之呼
吸折節而得萬鍾¶且有所不為其况攝纓束袵介徒𨽻
<pb:KR4d0211_WYG_018-5a>
而倚墻屏俯僂¶偵伺以幸貴人一揖一顧彼且以為殺
身不足滅恥<md:KR4d0211_SBCK_016-4a>¶是以浩然鵠舉惟恐足跡見汙於權門而
有志濟時¶强聒自任者亦且為之前郤猶豫欲依世撓
節則不¶能欲遺世逺引則不忍欲求所依歸則無有遑
遑乎¶若迷塗冥行而無適從於斯時也士非信道篤自
知¶明行藏自我不因人而作輟則其所成就殆未可
知¶也嗟乎今世之士去孔孟逺矣而曽不得如李膺
王¶通韓愈者為之依歸一何不幸至此極耶然於此有
<pb:KR4d0211_WYG_018-5b>
說焉庶幾有以慰天下士大夫之心葢以為閤下勲¶德
甚髙而名塞天壤士之仰英風望餘光者兾一見¶有輕
萬户之心得一言若九鼎大吕之重誰不願遊<md:KR4d0211_SBCK_016-4b>¶閤下之
門以自託於不朽閤下所賔接固亦多矣儻¶復加之意
焉而略勢位躬吐握以一變近時公卿簡¶貴之風均禮
寒素開納後來或博約其人使知所趨¶向或借之清談
緒論以成其名將見天下之士褰裳¶提屨争先奔走以
閤下為依歸雖易之以富貴而彼¶將有所不願士非狂
<pb:KR4d0211_WYG_018-6a>
惑鄙陋孰不捨衆人之所趨而¶委心乎閤下者閤下方
將復執大柄佐吾君撥衰戡¶亂則必有奮忠義立勲名
者出為朝廷用閤下貴隆¶槐鼎為元功宿德文章言語
與事相侔實今宗師握¶牘秉管者亦得以仰窺標的益
其鑚礪之工以收名<md:KR4d0211_SBCK_016-5a>¶於文籙是閤下與一時士大夫皆
無媿乎前修也後¶世且曰吾宋復有閤下為士所依歸
葢韓富歐陽司¶馬二蘇之續不其休歟浚抑嘗聞侯嬴
欲就魏公子¶之名而故久立公子車騎市中使人知公
<pb:KR4d0211_WYG_018-6b>
子為長者¶能下士漢王生於公卿廷㑹時使張釋之結
韈而曰¶張廷尉方天下名臣吾故聊使結韈欲以重之
汲黯¶與大將軍抗禮或說黯大將軍尊貴誠重君不可
以¶不拜黯曰夫以大將軍有揖客反不重耶大將軍聞¶
愈賢黯故夫以貴下賤者古人以成名今人以為恥¶古
人以為取重今人以為辱今之士未必賤於侯嬴<md:KR4d0211_SBCK_016-5b>¶貴人
其能為之久立車騎市中乎今之士未必不賢¶於王生
貴人其能為之結韈於廷㑹時乎使今之士¶與貴人抗
<pb:KR4d0211_WYG_018-7a>
禮貴人其能賢之如大將軍之賢汲黯乎¶必若以謂是
非聖賢事為不足算則周公下白屋固¶有執贄而見還
贄而見修禮貌而見與欲言而請畢¶事者越千人而不
倦然則近時公卿簡貴自尊之風¶不及古人逺甚誠願
閤下矯其失曠然大變之也方¶今强敵方張神州陸沉
人墜塗炭骸髗僵暴于原野¶稚耋流宂于道路聖主嘗
膽九重之上卧不安席疆¶塲日駭近以江介為守荷戈
挺刃乗鄣望候之士懸<md:KR4d0211_SBCK_016-6a>¶命鋒鏑甲胄孕蟣虱而不得欠
<pb:KR4d0211_WYG_018-7b>
伸于菴廬之下義人¶志士傷時激烈酸鼻落涕吟嘯扼
腕正聖哲馳騖履¶遺弗取之秋公卿不於此時倒屣走
迎國士傾身接¶納與共謀所以批患折難廣地强國尊
社稷顯宗廟¶致主庇民之至計顧獨坐養威重留賔滿
廡夷俟踞¶見至有盥頮賔興昧旦守門見辭閽人足趦
趄而不¶得前者悲夫士固䝉恥冒訽極矣而公卿之拒
人郤¶客亦已太甚是何足以傾天下之士哉一旦秉成
當¶軸坐廟朝進退百官知所謂棟下有柱柱下有石石
<pb:KR4d0211_WYG_018-8a>
下有土求其人而不得則坐誣一世謂之乏材如李<md:KR4d0211_SBCK_016-6b>¶吉
甫之為相自謂後進人物罕所接識懵然莫知能¶否其
亦簡貴自尊之過也故曰士不預備而熟講卒¶然君有
問焉其無以應之則大臣之道或闕故不可¶憚煩今天
子側席竦意注想閤下甚眷而搢紳君子¶逮于窟穴黎
庶莫不引頸傾耳望閤下復相如望歲¶焉浚故願閤下
均禮寒素而加之意益務開納以為¶遄歸鴟閤棟下柱
石之用伏惟髙明察浚之所為拳¶拳者皆海内公願而
<pb:KR4d0211_WYG_018-8b>
當今主盟吾道之責閤下其實¶當之又以浚身賤逺不
得走伏墻仞再拜下風以控¶此區區之說也而寓其誠
於書進越是懼併祈閤下<md:KR4d0211_SBCK_016-7a>¶恕之¶
　　寄上富樞宻書¶
浚不肖伏食蓬葭慕仰閤下盛德願望威重有年矣¶屬
趍行馬之扉僣納里刺屢獲侍杖屨而聆謦欬慰¶釋鄙
心殆若所謂受教一言而七日不食如饗太牢¶者幸甚
幸甚雖然浚固有所慕仰而非敢以求知也¶今閤下乃
<pb:KR4d0211_WYG_018-9a>
有意欲以小人姓名塵于薦書聞命悸悚¶不知所為既
愧淺昧不足以仰承特達知遇又切歡¶詠閤下大雅宏
度其將以厚德鎮浮俗移澆風也浚¶聞公卿之大任莫
若索士而士則以自鬻為醜抑嘗<md:KR4d0211_SBCK_016-7b>¶怪近時公卿大人不
俛眉下士類多簡棄寒素莫之¶省録狂生賤儒習為躁
競望髙門而走謁蘧蒢戚施¶以期一顧一揖而終不可
得是先達者未嘗求士於¶後進而後進者顧獨求知於
先達也逆施倒置聞見¶稔積漸靡成俗視為當然此浚
<pb:KR4d0211_WYG_018-9b>
所以閉闗窮閭無足¶跡於通貴之門雖藿食水飲而猶
守愚抱拙不之改¶也閤下以耆德碩望輔天子中興厯
揚華塗入柄斗¶樞所以薦賢助國者不可指計今兹均
佚琳宫以接¶納寒素為孜孜愈益不倦士之躡履墻屏
欲瞻輝光¶希奬識者亦多矣而清談緒論獨見及於守
愚抱拙<md:KR4d0211_SBCK_016-8a>¶之小人此非將以厚德鎮浮俗移澆風故歟昔
人謂¶救漸靡之弊必俟乎薦紳先生德與位并者揭然
建¶明之閤下於今其薦紳先生德與位并者也固可以
<pb:KR4d0211_WYG_018-10a>
鎮浮俗移澆風則今日䝉被盛意豈惟小人之幸將¶天
下寒素實幸也然顧浚材智朽短有所不能為者¶念當
仰辭嚴㫖而惕焉恐懼不敢遽前謹先緘牘粗¶陳其愚
繼將走伏鈞屏舒叙微臆以祈大君子幸察¶儻閤下不
遺鄙賤終以浚為可教則庶幾獲偕賔客¶後乗時一進
見于館下以幸道義之餘誨雖辱薦嘉¶命不克謹承於
今而寒微之蹤固猶出入門下他日<md:KR4d0211_SBCK_016-8b>¶茍可効心畢力以
報國士之知者敢不自竭伏惟閤¶下原其悃愊非詭辭
<pb:KR4d0211_WYG_018-10b>
為解也曲賜昭亮而容允之冒¶凟鈞嚴無任皇灼俟命
之至不宣¶
　　荅徐提幹書¶
浚昨者拜狀過䝉報貺華翰慰誨勤勤見所以眷知¶甚
厚欽佩至意感何可言浚愚無知於世事都不通¶解竊
獨有志于學嘗以為士生叔世去聖人千數百¶歲雖不
復見聖人之儀形而即遺經所傳以求所不¶傳之妙尚
可以見聖人之心又以為論語一書記孔¶門格言善行
<pb:KR4d0211_WYG_018-11a>
最為本真誠使夫子復生且有喜問者<md:KR4d0211_SBCK_016-9a>¶進乎前而夫子
一二詔告之亦不越乎論語所記故¶拳拳服膺妄意窺
測聖賢㫖意譬諸幽蔀窮人穿隙¶覩天雖或有見亦已
微矣然時時取臆說為朋友言¶之以求是正其失不料
輒塵聽覽且䝉曲賜推與皇¶愧不敢當然心知左右愛
之而欲其至於是也銘激¶之餘竊有感焉葢自大學之
道不傳士狃習尚以好¶修取譽為極致以辭章記誦為
要務語以聖經性命¶道德之說能知而不嘸然陽應者
<pb:KR4d0211_WYG_018-11b>
鮮矣以為是而洒¶然入焉者又加鮮至若可與談微究
要領㑹於言意¶之表者殆得一二於千百焉是非此道
之難知也由<md:KR4d0211_SBCK_016-9b>¶此道而知之者為難得也昔李翺在唐諸
儒中言道¶最純然其用心勤甚而時人莫之知後世亦
莫之知¶翺從韓愈為文章辭彩雖下愈而議論渾厚如
復性¶書三篇貫穿羣經根極理要發明聖人微㫖良多
疑¶愈所不逮而愈但稱翺學文頗有得耳翺亦自謂與¶
人言未有是我者是當時莫之知也近世名儒尚論¶古
<pb:KR4d0211_WYG_018-12a>
人衆矣曾無以言道與翺者至或指復性書為中¶庸義
䟽而曰愚者雖讀此不曉也不作可焉是後世¶亦莫之
知也翺之言曰有問於我我以吾之所知而¶傳焉遂書
于書以開誠明之源而缺絶廢棄不揚之<md:KR4d0211_SBCK_016-10a>¶道幾可以傳
於時翺之用心如此而當時後世舉莫¶之知信乎學此
道而難與人言非適今也求之前古¶又非特一李翺也
凡聖賢皆然惟其莫已知而力行¶不惑所以為聖為賢
耳浚也昧甚不知力之莫可而¶竊有志于學不知難與
<pb:KR4d0211_WYG_018-12b>
人言而每求夫相與同乎此¶道者葢不易得而僅有之
也今左右於浚不待數面¶屢欵遂知其愚貽書累紙立
論精切非見道明白不¶及此既深歎仰又自喜相與同
乎此道者今復得左¶右幸良厚也惟是邈逺墻序不獲
時奉名理以慰勤¶翹之心居劇傾向謹拜書具謝䝉知
之厚因有感為<md:KR4d0211_SBCK_016-10b>¶繁言以凟左右悚怍惟深¶
　　荅胡英彦書¶
英彦足下欽耳妙譽未接姿制逺䝉書貺勤懇荷厚¶意
<pb:KR4d0211_WYG_018-13a>
至矣雖過相推稱皇愧不敢當然以足下論學問¶師友
之說求所用心見足下善學與我同志千里相¶望歡喜
無喻足下引夫子問禮樂事及非韓退之皆¶當夫子聖
人道大無我視善之在人與在己不異其¶下問乎人猶
心口相語無分於為彼為此也豈復以¶禮樂之問為愧
其後荅曾子問禮必曰吾聞諸老&KR0389;¶荅賔牟賈問樂必
曰㐀聞諸萇𢎞終不掠所聞為己<md:KR4d0211_SBCK_016-11a>¶有葢其大也若是是
宜依歸者衆如百川之宗溟渤¶也抑觀夫子始與賈言
<pb:KR4d0211_WYG_018-13b>
及武樂虚心欵叩若初未聞¶者雖知賈言非是猶詳問
焉已而訂賈二失且備論¶六成皆賈所不知葢聖人不
以所已聞者自足而好¶問乃爾非以其無我故耶後世
學者小識眇然局於¶已有敖誕虚張如蝸角自大將以
不知為知其肯下¶氣諮事于人乎往往髫年抱惑至華
髪墮顛而無與¶祛者是雖若好髙而所以自處實甚陋
疑退之亦未¶免此病也退之固大賢欲自比孟軻然終
不至焉者¶患在未能克己耳軻願學孔子而乃師子思
<pb:KR4d0211_WYG_018-14a>
是善學<md:KR4d0211_SBCK_016-11b>¶孔子者也退之則曰世無孔子不當在弟子之
列豈¶知得師之義乎孔子學無常師大而師天地故上
律¶天時下襲水土小而師萬物故於山樂其髙於水取¶
其有本於易之象詩之比興與所引喻凡物理之見¶于
經者舉取之上而師古聖賢故祖述堯舜憲章文¶武竊
比於老彭下而於人無所不師故曰三人行必¶有我師
焉善者從不善者改由夫子觀之凡可法可¶鑒者皆吾
師也豈必弟子云乎哉大抵古人之學不¶越乎窮理理
<pb:KR4d0211_WYG_018-14b>
之所存師之所存也取諸物理皆可為¶吾法能㑹萬物
之理為己事之用非得師而何喬梓<md:KR4d0211_SBCK_016-12a>¶俯仰父子之師也
常棣華鄂兄弟之師也鳥嚶其鳴¶朋友之師也羔羊跪
乳有禮之師也蛾子時術進學¶之師也石泉潛流而清
慎獨之師也勁松凌寒而秀¶厲操之師也蘭之馨鮑之
臭善惡之師也玉之不撓¶蒲之可巻剛柔之師也推類
言之有是物必有是理¶目見耳聞無非吾師况在人乎
見舌而知守柔顧影¶而知持後於己身猶得師焉况在
<pb:KR4d0211_WYG_018-15a>
人乎使退之明此¶義必不為前言自處於甚陋也彼且
自忘其師說所¶謂無貴無賤無長無少惟道之師與弟
子不必不如¶師之論試以韓之矛攻韓之盾則敗矣豈
其荅吕生<md:KR4d0211_SBCK_016-12b>¶書時方欲以髙談自抗未之思耶足下能知
退之失¶言則自處者必有在故某雖未接姿制而遂知
足下¶之善學與我同志也足下家學有淵源昆仲又皆
多¶聞知親師而求友相與錯磨進乎此道未可涯也時¶
正沍寒不審起居何似無階良覿伏兾以時為器業¶自
<pb:KR4d0211_WYG_018-15b>
重人還逓其上狀率略悚仄無已因風幸時寄聲¶不宣¶
　　上婺守周侍郎書¶
浚聞古之人闔戸髙枕與被髪救鬭者同道葢君子¶出
處初無二致用則出不用則處其處也學以為己<md:KR4d0211_SBCK_016-13a>¶其出
也用所以為己者為人此豈二致哉自古人之¶學不傳
士以出處為異道故凡居蓬衣白閉闗屏跡¶者自以為
無用於世莫或知之夫人不已知固守道¶者所不屑然
公卿有位取人窮則失之吾道之不明¶豈不益甚矣乎
<pb:KR4d0211_WYG_018-16a>
浚也至愚身處賤約自視淺陋無以¶偶世俗未嘗妄意
人之已知不謂閣下過聽賜之珍¶緘奬與問遺禮意甚
眷此人必有以浚欺閣下者顧¶浚詠慕賢德雖久而未
有足跡於賔序乃䝉殊知若¶此信閣下取人之道與世
之簡棄寒素者大異矣是¶用進伏於門墻願望德容以
慰區區仰止之心此非<md:KR4d0211_SBCK_016-13b>¶以受知門下為己私恱也以謂
閣下取人之道如此¶則凡幽潛逺隱之士益自信其所
守且後世之人知¶居蓬衣白閉闗屏跡者其所守固自
<pb:KR4d0211_WYG_018-16b>
有在未為君子¶之棄也吾道之明其庶幾乎恭惟閣下
以天子從臣¶殿此名鎮仁行如春威行如秋民安田廬
門不施吏¶席惠化洽矣而又增治學宫教育士類且將
使浚預¶講說之末此實閣下力振吾道加意甚厚浚雖
不獲¶承命然益知吾道之明繄閣下是賴則浚之䝉知
豈¶特為己私恱乎此浚所為進見之意也¶
　　荅姚令聲書<md:KR4d0211_SBCK_016-14a>¶得足下去月尾書辭意良勤系念雪釋曠然以喜然¶寒
<pb:KR4d0211_WYG_018-17a>
温問外首及妄人假僕姓名和元祐賦鋟板散鬻¶若欲
僕亟圖自辯白者此足下愛之深也僕亦聞諸¶道路謂
偽和賦集頗已流布僕固陋甚妄人又欲以¶此涴衊之
是支離寢醜而更䝉不潔也然似聞所和¶賦無一語可
讀者審爾則不待家至人諭茍一寓目¶必洞其妄世言
薺苨亂人參蛇牀亂蘼蕪葢惡其似¶耳使偽賦誠無與
鄙文似則恐未能為我凂也其又¶何辯足下閱古今名
人鉅公所為書若集多矣偽妄¶增加者往往有之况僕
<pb:KR4d0211_WYG_018-17b>
眇鄙横被涴衊又胡足多怪<md:KR4d0211_SBCK_016-14b>¶唐元白詩為時人繕寫模
勒衒賣於市井甚者至有¶盗竊姓名茍求自售雜亂間
厠無可奈何今偽賦自¶為一集不以僕文參之則無雜
亂間厠之患其為盗¶竊姓名甚易見也然傳聞失真翻
轉名實古人所歎¶近亦嘗白官司移文建陽破板矣前
散鬻者人得之¶當即以供瓿覆藥楮有不得其詳者足
下以是告之¶
　香溪集巻十八

<pb:KR4d0211_WYG_019-1a>
欽定四庫全書
　香溪集巻十九　　　　　　宋　范浚　撰
　　書
　　　上潘大著書
　　　代上范丞相書
　　　上致政胡待制書
　　　荅羅駿夫書
　　　與潘左司書
<pb:KR4d0211_WYG_019-1b>
　　　荅虞夢符書
　　　與林權縣書
　　上潘大著書¶
孔孟云殁久矣義命之說不見於世故士之持心日¶益
以偷持心以偷則屑焉以富貴為念故其居窮約¶則患
富貴得富貴則茍富貴有茍富貴之心則必持<md:KR4d0211_SBCK_016-15a>¶保寵位
若庸商賤賈之守囊櫝惙然恐或亡之而弗¶獲有為彼
其心惟恐君之不昏相之不愚而不已容¶也茍朝廷以
<pb:KR4d0211_WYG_019-2a>
一束草置之巖廊之上被以公衮翼以¶徒胥命之曰相
彼亦將曰此賢相也顧非豪英偉特¶之士天資鞏固挺
然自拔於頽風靡俗之間灼知義¶命無一分富貴心者
詎能犯顔正論厯詆時相以警¶悟人主之聽耶邇聞閤
下進對明天子前指彈柄臣¶無所回隱音吐暢厲聳動
陛㦸雖遭斥黜且甘心而¶不顧意閤下其安行義命視
富貴如泥塵者也四方¶持忠抱義之士聞風增氣交聲
互傳所謂豪英偉特<md:KR4d0211_SBCK_016-15b>¶非閤下其誰歟使薦紳君子上自
<pb:KR4d0211_WYG_019-2b>
三揖下極九品盡¶如閤下則孔孟所謂命義之說必復
大明於今之世¶矣惜閤下之道其無與誰助之雖然古
之抗直情伸¶鯁論以劘其上者多矣言不用而見黜率
為懟怨狼¶戾譏非刺詆述書著論以興讟訕否則自放
於丘園¶盃酒之間絶口不道世事以示曠達夫以言不
用而¶興讟訕固小丈夫之事至於絶口不道世事亦非
君¶子之心也君子有所謂憂國愛民之心未嘗一日忘¶
之也有言於君不恤其用不用也用固君子之願也¶如
<pb:KR4d0211_WYG_019-3a>
不用特於言弗克伸耳其於憂國愛民之心亦何<md:KR4d0211_SBCK_016-16a>¶損哉
昔者孟軻不用於齊三宿而出晝猶以為速且¶曰王如
改諸則必反予又曰予雖然豈舍王哉又曰¶王庶幾改
之予日望之夫孟軻非重去齊也不用而¶猶諄諄以云
者其心不忘乎用王為善而欲以安齊¶民是所以為君
子之心也浚固願閣下察孟軻去齊¶之言以無忘君子
之心益思所以憂國愛民者今天¶子夙夜求治他日必
悟閤下敷奏之忠翻然起閤下¶而置諸左右以詢諮政
<pb:KR4d0211_WYG_019-3b>
道浚知閤下之黜不久矣敢¶布諛語閤下其垂觀焉¶
　　代上范丞相書<md:KR4d0211_SBCK_016-16b>¶某不肖獲𨽻幕府下亦既歲月矣惟是才朽力綿而¶魯
于及事夙夜怵惕懼使令之不給用速譴誅為僚¶列羞
然今猶坐曹自如而未以劾去者夫豈自以為¶能哉實
繄相公厚德宏度包荒容愚不欲以遲鈍之¶失去士故
某亦得靦然濫吹于羣賔衆屬之末相公¶之恩德不既
至矣乎而某於此猶將貢瞽言于鈴下¶者葢當可言之
<pb:KR4d0211_WYG_019-4a>
時不得而黙也士固恥於自媒淺露¶以求知不可之大
者然當可言而不言要亦未為得¶也鬷蔑一言而善叔
向曰子若無言吾幾失子矣使¶古人率不用言以自見
則是語也不當紀於春秋家<md:KR4d0211_SBCK_016-17a>¶此某所以不得而黙也厥
今薦舉之法至矣然猶有¶遺材焉何哉居上位者忽不
察沉下僚者介不求焉¶耳漢王子師刺豫州未下車即
辟荀慈明既下車又¶辟孔文舉此其人皆素譽暴著無
事于自進而人雅¶知之者也非此族也而獨介介然自
<pb:KR4d0211_WYG_019-4b>
同寒蟬雖王公¶大人樂人物負鑒裁而猶曰吾弗求吾
弗求則固而¶已矣誰得而知之古之人固有惴惴焉惟
恐不得出¶大賢之門下者矣至書亟上足數及門而不
愧彼豈¶甘冒自媒之醜哉以謂仁人在上位而不一告
之是¶果於自棄所以自進而不疑也况如某辱肩下吏
旦<md:KR4d0211_SBCK_016-17b>¶暮走趨望拜光采進不為無因退不為自媒又焉得¶
自疑而塞黙乎方今海内騷動烽舉燧燔甲而兵者¶環
宇縣百姓罷弊居者困督輸而行者勞轉餉喁然¶望治
<pb:KR4d0211_WYG_019-5a>
葢思息肩而未得也則所以佐明主圖中興者¶非我公
其為誰注意具瞻將於是乎在一日環賜遽¶至當有天
子之命曰丞相其亟來覲遂復相予則潭¶潭府居若在
霄半泥塗賤士曾不得引領矯脰仰望¶列㦸之餘光又
安能曲躬布武進瞻威重以幸一流¶眄乎此某所謂今
日為可言之時也夫以朝夕在門¶下備指呼幸亦至矣
而不獲定價于一言是某之愚<md:KR4d0211_SBCK_016-18a>¶不足以辱品題也人其
謂某何且將曰是固為丞相¶幕府吏得以職事日拜于
<pb:KR4d0211_WYG_019-5b>
前者而不見知遇伯樂所¶以不顧將不為凡馬乎如是
則某也終不復受知於¶人雖殞身不足以滅恥亦相公
所宜甚憐也某抑聞¶之横一木而棟明堂者其力固多
然其下有柱柱下¶有石石下有土積三物而棟乃成焉
相公行當還天¶朝任棟梁重則標鑒中人物宜柱石者
信不乏矣如¶某瑣瑣或兾得與塊土齒為終身榮雖瞑
目可以無¶憾小人誠願其敢望乎干冒鈞嚴進越是懼
無任皇¶灼之劇<md:KR4d0211_SBCK_016-18b>¶
<pb:KR4d0211_WYG_019-6a>
　　上致政胡待制書¶
浚聞之君子分定于所性外物莫之能加亦莫之能¶損
故未嘗標出處為二道或三仕三已而了無榮悴¶之心
葢自有道者言之視千萬世猶俯仰頃豈復於¶百寒暑
間校用舍得喪為區區欣戚哉閤下以卓踔¶超世之資
早聞道於過庭淵源信有自矣所謂樂天¶知命無入而
不自得者閤下固已洞達而深造之用¶能於强年請老
屣簮橐其如脫渺然引身囂埃之外¶非知性純徹養熟
<pb:KR4d0211_WYG_019-6b>
而分定不為外物軒輊能若是乎¶浚竊嘗謂近世士大
夫勲名塞天地忠義貫日月學<md:KR4d0211_SBCK_016-19a>¶窮千古文髙一代者往
往踵武相繼或比肩並出至¶於力行所知以聖賢為度
輕蟬冕薄萬鍾遺榮獨往¶心亨於寂寞之地者葢幾無
而僅有之此浚所以夙¶夜願望閤下之德容為拳拳者
也浚生四十有九年¶矣顧髪已種種而常自安於窮巷
不敢妄懐求進之¶心夫豈以是為硜硜哉葢斯道也廣
之彌宇宙窮日¶月約之不出乎身古之人已事未明則
<pb:KR4d0211_WYG_019-7a>
不敢以為人¶自任孔子嘗使漆雕開仕對曰吾斯之未
能信夫子¶大聖其知人也審矣將使開仕必其人有可
仕之實¶而開方自省乃爾豈非鉤致于己者未能窮深
極逺<md:KR4d0211_SBCK_016-19b>¶則不足以通天下之志故耶然而曰斯云者果何
謂¶哉以開所能言求其所不能言則其心必有事焉而¶
難以形似道也彼惟用心於内者猶不能無疑方且¶汲
汲於自力而何暇乎求仕是固後學所宜知而浚¶將終
身勉焉者孟子曰禹稷顔回同道葢閉門造車¶推而之
<pb:KR4d0211_WYG_019-7b>
四方轍無不合者禹稷之轍周乎天下而回¶則造車于
陋巷者也豈異道乎夫士雖未必能為回¶而皆可以為
回至以為己之學造車于陋巷則夫人¶而皆然也閤下
之轍固嘗周天下矣今浚以造車之¶說見其亦有合否
乎伏惟閤下察之不宣<md:KR4d0211_SBCK_016-20a>¶　　荅羅駿夫書¶
浦陽之别俯仰五年勤企可知前日遣人以久不聞¶動
静輒寄意適道書中為吾友問乃辱專書垂惠愧¶荷之
<pb:KR4d0211_WYG_019-8a>
餘慰浣多矣吾友邇來為况如何既當門戸百¶為勤艱
良未易處然處人所難處始見學力至與未¶至士當以
𢎞毅自期乃能任重而力行不怠居困而¶心亨自如今
人質既薄學且不固一落莫則大戚戚¶以悶苟可脫寒
餓而濟其欲者無不為也彼不知士¶君子所謂窮特其
人窮耳其人之天孰能窮之哉是¶心如太虚外物如浮
雲浮雲有去來太虚無得喪浮<md:KR4d0211_SBCK_016-20b>¶雲有變滅太虛未嘗動
也能明此則心廣體胖無入¶而不自得雖臨死生如履
<pb:KR4d0211_WYG_019-8b>
坦塗况外物乎駿夫資固¶頴異然經事尚少鄙意誠恐
駿夫習前日裕餘或不¶能安今日之勤艱也謹以己所
固守而自强者奉勉¶惟古之人率困厄勞苦動心忍性
而後能光明成就¶安知駿夫今日之勤艱不愈於前日
之裕餘乎他惟¶以時自愛是祝¶
　　與潘左司書¶
逺違益誨忽幾兩月瞻仰不可名叙去十二月伏領¶貺
書感激厚意無有窮己因念不肖且賤膚受末學<md:KR4d0211_SBCK_016-21a>¶本無
<pb:KR4d0211_WYG_019-9a>
傳承所自喜者徒以師心謀道尚見古人自得¶之意不
刼刼為世俗趍慕耳執事聞道先達用所以¶見知者脫
畧年輩使玷交游中規約挽引欲遂納諸¶成就許與甚
篤有子弟之愛久愈益親毎語以林泉¶終老示論久要
伏惟此義銘貫心骨口不能言非若¶俗中人感恩荷惠
喋喋推謝為也浚竊嘗怪今世貴¶人率以勢位自髙而
窮士亦以貧賤自屈自髙者恥¶下交為世俗之羞自屈
者竊上交為一旦之榮貴人¶失其德窮士失其守此道
<pb:KR4d0211_WYG_019-9b>
之所以不行也道之不行¶亦已久矣起而振之非有當
世賢達其將誰能宜乎<md:KR4d0211_SBCK_016-21b>¶執事者之於浚為是眷眷也浚
誠固陋獨未嘗求知¶於人未嘗求知於人而辱國士之
知最厚焉伏惟此¶義當古人中求之乃今得逢於下執
事一何小人之¶幸歟伏承晉遷司都方且大用矣願調
䕶自重相與¶一二賢君子主盟吾道於上使世之窮士
如浚者相¶與企瞻餘光樂道而自勉於下則道之行也
其庶幾¶乎區區夙心感於見遇因書如此
<pb:KR4d0211_WYG_019-10a>
　　荅虞夢符書¶
邇便至辱墜書一函發緘疾讀始洒然慰中赧然怍¶卒
之釋然以喜浚惟違濶繄久馳仰勤甚忽對誨示<md:KR4d0211_SBCK_016-22a>¶所不
如面欵者無幾故洒然慰又惟自語離後曾不¶克裁尺
帋為君子問頃歲夢符取名髙第宜以書道¶欣竦多賀
之私乏便因循而復不果今當引牘濡筆¶具荅來貺負
負大難為辭故赧然怍已而三復教簡¶情義周宻則用
自慰曰豈其念我如是而以書問不¶至為譴乎人之相
<pb:KR4d0211_WYG_019-10b>
知貴相知心夢符其心知我矣尚¶我慊故釋然以喜凡
夢符與僕相知者皆非世俗之¶謂宜勿復縷縷云也茂
仁兄云夢符𤓰戍期在秋杪¶夢符才髙學富志行卓然
應即横翔天衢以趍開泰¶之㑹而方將戢翮枳棲側偪
乎其不宜也然屈蟄所<md:KR4d0211_SBCK_016-22b>¶以為伸安知六月息不為南溟
圖歟不卑小官固君¶子所以無入而不自得者也夢符
存問僕委曲甚悉¶佩謝厚意何時可忘僕昧陋甚與世
舛馳放跡艽野¶荆扉蓬屋竹樹蔽翳讀書之餘時綴小
<pb:KR4d0211_WYG_019-11a>
文或微吟短¶歌以舒情抱雖瓶儲屢空可忘也自餘皆
不足為左¶右道炎暑煩溽伏惟侍次多暇神明相之尊
候萬福¶不宣¶
　　與林權縣書¶
蘭溪地雖小亦萬家邑也徴發期㑹奉宣詔條與缿¶筩
所受訟記雜然糾紛葢日不暇給官數易事益不<md:KR4d0211_SBCK_016-23a>¶治弊
積蠧深吏皆上下手索瘢生羽直以賕錢多寡¶為罪重
輕前令尹熟視袖手無可奈何要非剛健精¶通令明禁
<pb:KR4d0211_WYG_019-11b>
信以紐柅吏奸為意固亦未易治也執事¶不鄙此民辱
屈臨而撫字之潔已奉公剛耿疾惡私¶請曲謁不得行
于户庭决事處法務自我出不以委¶吏繩奸發伏有犯
無貸小胥老吏跼足縮氣慄如蹈¶氷此葢執事政蹟之
懿而輿人欣詠以為幸見者也¶然尚有小未至者葢由
弊事猥衆翫習積久蕩無條¶綱堆案相仍叢集坌至故
雖以髙明處之亦或未暇¶千慮之一脫有遺智猶勤精
思夫以剸裁繁劇而小<md:KR4d0211_SBCK_016-23b>¶有未至固不遽為善政累然竊
<pb:KR4d0211_WYG_019-12a>
譬之結緑夜光朗耀¶晶瑩有瑕焉若毛芒雖未累其珍
要不若無之為快¶也况執事區處曹務俾就程律循類
按次剖斷無壅¶則旁明遐矚事至畢見而無或不詳政
既即叙彼鴈¶鶩行者且不敢為讕語敢為銖兩奸乎退
食多餘於¶以便坐舒紳静頤神觀不其休歟浚鄙陋適
有名數¶在部屬邇嘗納謁進勤館人曲䝉謙虚接揖禮
意甚¶備不以編戸民遇之是宜竭愚少佐髙明之萬一
十¶餘年來更六七令下邑困于粃政久矣誠有以蘇息
<pb:KR4d0211_WYG_019-12b>
之其為愛仰心當如何若曰吾姑攝是邑也無庸為<md:KR4d0211_SBCK_016-24a>¶率
職計則宜非執事之心魯叔孫所館雖一日必葺¶其墻
屋去之如始至當官而行有不如叔孫之館乎¶伏惟加
惠此民思所未至而終以無倦將見能名顯¶聞部使者
交書薦寵被襃擢不逺矣下邑其何幸如¶之¶
　
　
　香溪集巻十九<md:KR4d0211_SBCK_016-24b>¶<md:KR4d0211_SBCK_017-1a>¶
<pb:KR4d0211_WYG_020-1a>
欽定四庫全書
　香溪集巻二十　¶　　　　　宋　范浚　撰
　　啟
　　　賀中書張舍人啟¶
　　　賀婺守林給事移鎮紹興啟
　　　賀婺州吳尚書再任啟
　　　賀鄭侍郎移鎮平江府啟
　　　賀樓樞宻啟
<pb:KR4d0211_WYG_020-1b>
　　　賀徐江州啟
　　　代賀詹中丞啟
　　　代賀張帥啟
　　　代賀章察院啟
　　　代上太守謝解啟
　　　代謝李提刑薦舉啟
　　　代賀富樞宻啟
　　　代賀吳尚書知婺州啟
<pb:KR4d0211_WYG_020-2a>
　　　代賀羅尚書啟
　　　代賀趙丞相畫像啟
　　　回許丞啟
　　　代謝循資啟
　　　代賀許右丞啟
　　　代謝太守薦舉啟
　　　代上太守啟
　　　代邑宰醮太一青詞(附/)
<pb:KR4d0211_WYG_020-2b>
　　賀中書張舍人啟
伏審祗恩宸扆直制掖垣仰宿徳之登崇翕輿言之¶胥恊
竊以綸闈近宻鳳閣清華職分押于六曹任尤¶嚴于四禁
必妙文華國斯稱起草之工惟精識研㡬¶乃盡判花之美
克當盛選允屬元儒恭以某官敦裕¶而剛方髙明而肅括
偉才名世厚徳鎮浮學洞古今¶龜千年而五總量推逺大
器百斛而半虛雅髙難進¶之風鬱有老成之望簡在睿眷
儀于要塗讐天閣之¶隠篇正祠曹之缺禮立㘭門下旋綴
<pb:KR4d0211_WYG_020-3a>
録于直書壓角<md:KR4d0211_SBCK_017-1b>¶省中遂通班于邇著居獻納論思之地掌
典謨訓誥¶之文豈惟使溫詔雅辭炳若同風于三代將必
有嘉¶猷髙韵卓然獨冠于一時注意既隆秉成可待浚夙¶
叨鑒遇逺庇庥光聆紫泥黄紙之除徒知增抃望紅¶藥蒼
苔之省莫遂修容伸慶有䖍陳辭靡究¶
　　賀婺守林給事移鎮紹興府啟¶
疇庸疏寵移鎮宣風惟京輔之剖疆非賢不乂冀帝¶城
之䝉福與國咸休眷求持橐之英誕布出綸之號¶發自
<pb:KR4d0211_WYG_020-3b>
注意諧于僉言恭以某官學洞聖真道隆師表¶以至大
至剛之氣濟先知先覺之資夙簡睿衷乆儀<md:KR4d0211_SBCK_017-2a>¶禁路邇分
重寄來殿名邦惠養編氓道有袴襦之詠¶誅鋤宿蠹下
無銖兩之姦一方甫藉于承流三月已¶觀于報政徳風
追古治等冠時推名世之期至于今¶五百嵗矣稽共理
之効其惟良二千石乎亟上最書¶茂膺殊渥爰陞臨于
近屏用益著于逺猷留婺境之¶愛棠人思卧轍想稽山
之騎竹日徯揚旌蓋二天覃¶布于恩仁故兩地舉同于
<pb:KR4d0211_WYG_020-4a>
慕詠魏相揚州之治已被¶深知蕭公馮翊之除姑為詳
試既民瞻之積稔知公¶望之彌髙浚竊庇庥光猥䝉顧
遇仰快十行之成命¶敢伸三賀之㣲悰易地班條豈獨
慶越人之安越佐<md:KR4d0211_SBCK_017-2b>¶王入相又將觀周旦之歸周抃頌有
䖍宣陳莫既¶
　　賀婺州吳尚書復職再任啟¶
伏審奏最劇藩被褒康之懋典㕘華延閣聮近從之¶通
班深注眷衷悉還寵數恩庥所暨喜舞惟均恭以¶某官
<pb:KR4d0211_WYG_020-4b>
夷粹而剛方髙明而敦大徳風鎮乎浮競亮節¶貫乎險
夷久服禁嚴蔚隆公望竹符分寄殿天子之¶邦葦杖化
情行古人之事至誠不言而信和氣無形¶而春令政報
成優恩厲勉尊臨千里復借一年兼榮¶晉陟于西清共
理尚煩于東道帝城并䝉福豈曰小¶補哉刺史入為公
方且大用矣浚仰山末學䕃宇寒<md:KR4d0211_SBCK_017-3a>¶生嘗竊幸于登龍猥
䝉知于顧馬逖聆新渥快懌㣲¶悰莫遂隅趨徒䖍厦賀¶
　　賀鄭侍郎移鎮平江府啟
<pb:KR4d0211_WYG_020-5a>
伏審報政疇庸祗恩移鎮攀轅塞路惠大洽于朱方¶換
印班條榮逺踰于白傅兾帝城之䝉福示朝廷之¶深知
詳試近州將加大用凡居庥覆舉劇懽愉恭以¶某官學
探聖真望隆師表耆夀俊久在厥服為二朝¶之從臣直
方大不疑所行推一時之傑徳屢分藩寄¶毎上最書結
北固之去思臨中吳之舊治郡人相慶¶還依外相之恩
光童子來迎爭看細侯之風采深惟<md:KR4d0211_SBCK_017-3b>¶吏道貴得人和衆
方務草木之知名公獨與隂陽而¶合徳所居民富易地
<pb:KR4d0211_WYG_020-5b>
皆然簡在上心承天寵也既驟¶膺于褒䇿佇即對于賜
環入為三公永清四海浚久¶叨恩紀逖逺台儀企宴寢
之凝香莫遑布武仰置郵¶之傳命徒切欣心燕賀有誠
魚書靡既¶
　　賀樓樞宻啟¶
伏審祗奉綸書寵還樞柄任舊人共政黎民職有利¶哉
頌聖主得賢天下喜樂之矣竊惟一人有慶四方¶無虞
雖時偃五兵不復折衝而决勝然武有七徳葢¶欲安民
<pb:KR4d0211_WYG_020-6a>
而定功宜用碩臣進司宻地恭以某官天付<md:KR4d0211_SBCK_017-4a>¶正氣時推
元儒得大學而三月不違乎仁能誠身而¶萬物皆備于
我勇于義果于徳蓋自比孟軻以斯道¶覺斯民則有若
伊尹久更夷險曽靡磷緇外雖恂恂¶而寡言中實堂堂
而不撓往當晉擢正屬艱虞掌制¶北門揮翰應掣鈴之
召本兵西府運籌多借箸之竒¶衆方不知所為公獨沛
若無事旋將使指逺慰邊氓¶撫秦隴之荒殘致闗河之
懐赴信是兼資于文武宜¶膺注意于安危繼丁私艱久
<pb:KR4d0211_WYG_020-6b>
鬱公望肆及迓衡之日¶起分共理之符班宣暫倚于維
藩眷想彌勤于仄席¶謂陽城之賢為刺史美化纔覃于
一方使陸公之道<md:KR4d0211_SBCK_017-4b>¶行朝廷大惠可均于四海乃因移鎮
載見䆳宸遂命¶留中寧容久外復付機廷之舊兼躋政
路之崇惟簡¶在既深將勤勞是頼必嘉謀入告于内則
膏澤益下¶于民同寅恊恭和衷克左右厥辟禁暴戢
兵保大以¶敉寧圖功鎮撫四方仁夀一世使戰陣之問
不至而¶道徳之威自彊中國皆有安居左袵罔不咸頼
<pb:KR4d0211_WYG_020-7a>
浚向¶風景慕積日滋多八行罕貢于㣲悰萬頃尚容于
廣¶度念逺跡它山之下正邈親承而見公此道之中未¶
嘗違逖兹仰對揚于大冊無遑進旅于下賓第慶治¶朝
載陞耆徳夙夜基命宥宻方觀佐理之勲疇咨若<md:KR4d0211_SBCK_017-5a>¶時登
庸佇正儀刑之位熙春清淑盛府靖深神其聽¶于正人
天必錫之純嘏願遵六氣加練四經仰承晝¶接之休下
副巖瞻之重系頌増懌敷宣莫殫¶
　　賀徐江州啟
<pb:KR4d0211_WYG_020-7b>
起殿上府榮分左符成命誕頒羣情均愜恭以某官¶藴
端凝之器負踔越之才悃愊無華如古循吏疏通¶知逺
為時聞人累膺重寄于藩宣所至茂揚于名迹¶頻年均
佚輿論良淹簡在上心久著書屏之治狀眷¶兹外服聊
煩擁節以承流矧九江之名城控千里之¶勝勢實為重
寄允頼能臣注意有隆登崇可俟浚雅<md:KR4d0211_SBCK_017-5b>¶䝉知奬逖阻進
趨仰慶恩除徒深抃頌¶
　　代賀詹中丞啟
<pb:KR4d0211_WYG_020-8a>
論事諌坡奏囊封而悟意持平憲府拜綸命以祗恩¶一
臺肅振于紀綱四海聳瞻于風采恭以某官徳符¶帝賚
道覺民彛厚性寛中雖有容而敦大古心勁節¶自不撓
以端凝進逢華旦之紹開驟厯清途而融顯¶通班兩禁
冠列七人有嘉謀嘉猷若王魏之善諌皆¶正言正事非
堯舜則不陳忠實本于愛君志寧期于¶揚已純誠上達
眷注彌隆膺弄印之簡求已聞晉陟¶被覆甌之考慎行
慶登庸某久竊依歸最叨容接仰<md:KR4d0211_SBCK_017-6a>¶聆孚號載䖍賀厦之
<pb:KR4d0211_WYG_020-8b>
私倚俟秉成將有在鈞之幸莫¶遑望拜徒劇欣愉¶
　　代賀張帥啟¶
伏審黒矟臨軍焯著衷戎之伐朱弓錫命懋昭復土¶之
功三捷騰聞萬聲歡動某官威宣漠北望出山西¶攀附
龍鱗飛揚燕頷銀章粲煥執干謹衛于千廬玉¶節輝華
建纛榮兼于四印屬逺人之射月紛戎馬之¶飲江直度
胥山横窺禹穴帝震赫斯而授斧公當率¶止以乗騏借
箸前籌早揆請纓之䇿摐金徑進遂成¶喋血之勲力銳
<pb:KR4d0211_WYG_020-9a>
拔山勢輕破竹黨衆四分而風走我<md:KR4d0211_SBCK_017-6b>¶師一鼓而鷹騰掃
遐服之塵氛拯人羣于沸鼎凱歌¶入覲寛九重北顧之
憂告語旁馳抉四海南奔之憤¶事曠前昔名髙斯今某
濫竊䕃雲嘗叨披霧親仰一¶心之勝筭敢忘三賀之歡
言¶
　　代賀章察院啟¶
祗奉宸俞晉遷臺察丈夫當敢言地㑹屬明時聖君¶用
不世臣兹為盛事贊書誕布歡頌交馳恭以某官¶夷粹
<pb:KR4d0211_WYG_020-9b>
而剛方清明而惇大邁倫竒節凛秋霜崑玉之¶姿秀世
髙文挾陣馬風檣之氣厯揚膴仕茂著英聲¶進當開泰
之辰深被簡知之眷謂天子耳目其誰宜<md:KR4d0211_SBCK_017-7a>¶為顧朝廷羽
儀惟公懋徳庸膺識拔光對寵休驟躋¶松㕔増重栢府
昌言動寤豈特夜加于二階速達登¶崇佇即日超于九
級遂陞邇列彌發賢猷某昔奉交¶承今欣擢拜撫小
冠而効職仰大厦以蒙庥肅政靖¶深芳春韶淑祈符人
望倍䕶天和
<pb:KR4d0211_WYG_020-10a>
　　代上太守謝解啟¶
右某啟伏覩本州解牓叨與薦名者英遊甚盛俱推¶試
席之髙流曲藝何為亦綴薦書之下列静循忝冒¶深劇
兢慚竊以於赫皇家敉寧大業治功炳燿文物¶葳㽔酌
千古之豐規踵累朝之故實立太學教于國<md:KR4d0211_SBCK_017-7b>¶既形四方
之風論秀士升于郷又下三嵗之詔通經¶入選能賦分
科名藝無或不容得人于兹為盛矧鄉¶壤之繁庶藹儒
風之煟興遂序至列于山樊家書或¶充于棟宇珍羣屬
<pb:KR4d0211_WYG_020-10b>
袂集廣圍者幾四千人鑒裁提衡¶預遴擇者纔三十輩
宜有茂異來膺採收如某單㣲¶寒生苦窳陋器拾螢自
力數馬猶愚字僅識于一丁¶史寧明于三已磨丹漬墨
徒勤十紙之書對白抽黄¶未辨八吟之課何圖旅進濫
與計偕退省寅縁實為¶幸㑹兹蓋恭遇某官綜百氏之
學倡六經之文追古¶風流為時師表借從禁路殿是名
藩身蹈丘軻若在<md:KR4d0211_SBCK_017-8a>¶唐之韓愈士侔齊魯由化蜀之文翁開
納有容陶成¶無類致兹孱瑣亦被甄掄某敢不加錬頑鈆著
<pb:KR4d0211_WYG_020-11a>
鞭下¶駟儻遂䇿名之計誓殫酬徳之私過此以還未知
所¶措¶
　　代謝李提刑薦舉啟¶
洗手奉公僅免曠瘝之責需頭剡奏過叨論薦之私¶褒
重一言價増十倍勒肌感著翻汗兢慚竊以人固¶未易
知譽或過其實顧偽者繁而真者寡豈不難哉¶惟視所
以而察所安斷可識矣彼浮躁衒露者寧享¶爵禄必耆
龎福艾者可成功名心跡既呈人流自辨<md:KR4d0211_SBCK_017-8b>¶如某鈍姿不
<pb:KR4d0211_WYG_020-11b>
穎朴學無庸偶綴下科漫從薄宦雖不¶能蠟言梔貎以
欺世而盗名然獨有鐵膓石心每誓¶身而秉志衆方嗤
㸃誰復知憐自忝一同曽無三異¶惟抱勤拳之意不忘
占著之民深絶吏姦懼有索錢¶之蠧敢傷農力寧甘腰
笏之勞初匪好修姑為率職¶詎謂大賢之容衆俯矜小
宰之無它賜以品題有存¶撫嚴明之目使之砥礪竭依
歸酬稱之誠荷戴無堪¶省循奚自兹蓋恭遇某官門承
鼎鉉材挺梁楹華國¶文髙霄漢已觀于自致登車望重
<pb:KR4d0211_WYG_020-12a>
巖廊佇副于人期¶博取羣才將資大用因令樗散亦被
甄收某敢不益<md:KR4d0211_SBCK_017-9a>¶勉駑行堅持株守自今以始孤蹤遂玷
于陶成不顧¶其生綿力庶殫于報効¶
　　代賀富樞宻啟¶
伏審顯躋秘職光輔洪樞渙汗風馳驩聲雷動恭以¶某
官髙華大閥赫烜英稱士推韋康之淵宏實偉世¶器帝
謂魏謩之讜切真名臣孫款奏論于閤中執憲¶剛于轂
下亟任本兵之重方膺注意之隆然當强敵¶横驕頻年
<pb:KR4d0211_WYG_020-12b>
大入䖍劉上國燖剥生人掠地覆軍詎伊¶攘却絶江並
海無或誰何邊閫未有竒勝之兵帷幄¶靡聞伐謀之論
九重北顧仰貽嘗膽之勤四海南奔<md:KR4d0211_SBCK_017-9b>¶悵切息肩之念正
須疏鑿力拯横流有能竭忠節以¶贊皇猷于斯時也將
必剛主威而隆王室其在公乎¶内除飛揚跋扈之姦外
禦暴勃凌縱之敵竦戴上聖¶圖回中興正位鼎司勒勲
金冊某甫脫巾而筮仕嘗¶披霧以修容埏冶既開竊幸
三薰之大賜雲龍胥慶¶欣逢一遇之榮觀
<pb:KR4d0211_WYG_020-13a>
　　代賀吳尚書知婺州啟¶
伏審祗奉渙綸起臨名鎮帝城不逺价藩同三輔之¶區
民俗相傳良守應百人之䜟仁聲先洽懽頌交騰¶恭惟
某官道極中庸器凝方重際興朝之開泰被睿<md:KR4d0211_SBCK_017-10a>¶主之簡
知華轍踐揚要途宻勿迴翔遺補諌行而澤¶下于民坐
總銓衡吏潔而俗移于下旋聞均佚久鬱¶具瞻兹分綰
于左符實眷求于上意尚書居八座九¶重舊識于履聲
刺史為三公一節當膺于環賜姑惟¶詳試即徯遄歸某
<pb:KR4d0211_WYG_020-13b>
氷氏寒生泥塗孤進名在山公之¶啟事心馳夫子之宫
墻包荒不遺事先生有年矣知¶恩所自當國士以報之
况同編列之民將被帡幪之¶賜其為幸㑹曷勝依歸部
曲傳呼逺仰驅車而夙駕¶道旁伏謁行看騎竹以前迎
三賀惟勤八行莫既¶
　　代賀羅尚書啟<md:KR4d0211_SBCK_017-10b>¶伏審祗膺帝制晉長天官總司典選之三銓冠位佐¶王
之六職士心歸重人論僉諧恭以某官碩徳元儒¶傑材
<pb:KR4d0211_WYG_020-14a>
瓌望際開泰之休運驟踐厯于禁塗仗下抗言¶毎獻可
而替否殿中執法不吐剛而茹柔為天子知¶為真宰器
曵革履而居八座暫煩藻鑒于九流調玉¶燭而陟三台
佇俟丹青于萬化某登門下客竊庇寒¶蹤涇渭殊流仰
平衡之惟允燕雀相賀欣大厦之有¶成頌詠惟勤文陳
曷既¶
　　代賀趙丞相畫像啟¶
伏審宸心眷注繪鼎鉉之英姿天語褒崇灑奎鉤之<md:KR4d0211_SBCK_017-11a>¶妙
<pb:KR4d0211_WYG_020-14b>
畫恩隆當代事掩前聞朝野讙傳人民詠頌竊稽¶簡䇿
間紀明良西平刻圖象之文非時君肆筆馬令¶拜白書
之賜無宿徳大勲必逢上聖之有為斯見元¶臣之被遇
恭惟某官佑時生甫同徳暨湯先定成規¶盡闢異議决
驅戎之䇿登論道之司治格一隆力成¶再造長樂温凊
遂明王孝理之心海宇阜豐躋斯民¶仁夀之域公功棐
迪帝庸作歌畫煥麒麟章騰鸞鳯¶式贊股肱之美示嚴
體貎之尊列辟具瞻謂相君之¶形惟肖睿辭敦奬見王
<pb:KR4d0211_WYG_020-15a>
者之制坦明郁郁乎其文哉¶皜皜不可尚矣實繄埀休
于萬世豈惟示寵于一時<md:KR4d0211_SBCK_017-11b>¶永鎮廟堂敉寧區夏某猥叨
知遇久玷鈞陶銜戴恩¶私獲逢榮盛誦聖言之渾灝竊
仰昭囬慕真相之威¶稜莫遑稱慶馳心欣快矯首瞻依¶
　　囬許丞啟¶
光膺薦書移宰劇邑仰慶雲之結庇棲倚方深念愛¶木
之留思攀依曷既貽緘戒别感篆増情尚期布武¶以請
違少控揺心之系戀
<pb:KR4d0211_WYG_020-15b>
　　代謝循資啟¶
叨膺多賞濫躐階資靦墨奚堪吹枯有自伏念某三¶羸
蹇質一割㣲才屈首受書本在諸生之下列折腰<md:KR4d0211_SBCK_017-12a>¶為米
猥從末吏之餘塵初不能突梯以詭隨故毎遭¶圓枘而
難合雖迫號寒之念恥求得熱之方迃疎無¶庸厯落可
笑伊誰許與第見揶揄身伏沉泥幾十年¶而不調心知
如水雖萬折而靡迴不逢照膽之明曷¶吐揚眉之氣此
蓋某官轂推士類衡評人材大賢無¶所不容小善率皆
<pb:KR4d0211_WYG_020-16a>
以録顧如羇滯亦被播揚昧門間¶半面之私遽膺齒識
蔑堂下一言之美輒辱鞭驅偶¶收薄效于鷄鳴例得小
伸于蠖屈士為知己者用愚¶請繼今以言益礪齒而堅
修慨捐驅而自誓小人願¶也國士報之<md:KR4d0211_SBCK_017-12b>¶　　代賀許右丞啟¶
顯拜綸絲晉躋管轄仰仁人之在髙位慶聖主之得¶賢
臣華戎聳觀朝野歡動恭以某官伊旦事業䕫臯¶才猷
龍淵早振于聲華經笥雅推于韜藴紫鸞意氣¶自許騰
<pb:KR4d0211_WYG_020-16b>
超之姿峻峯文詞兼得中和之美三朝耆碩¶一節險夷
入拜青門論駮數聞于可否進簮白筆按¶抨不避于近
强簡在帝衷擢登宰貳天欲中興于唐¶室公實左右于
商王紐綱柅輪可但庾宣之規制為¶霖作楫㑹觀傅說
之彌綸佇正鼎司式符巖望某叨¶膺奬鑒例入陶鈞大
厦有成敢忘燕雀之賀神龍埀<md:KR4d0211_SBCK_017-13a>¶䕶願同魚鼈之嬉¶
　　代謝太守薦舉啟¶
三嵗備員曽蔑割鷄之效二天竊廕更叨顧馬之私¶過
<pb:KR4d0211_WYG_020-17a>
賜挈提曲加論薦省力緜而惕慄戴恩紀以銘銜¶竊考
舊聞昭埀前志惟善能舉其類于人何所不容¶擢犀角
固貴于精求蓄牛溲或聞于適用類多善誘¶初不遐遺
去古夐遥取人大異舉六者用其一耳勢¶或奪之拔十
而至失五焉鑒亦疎矣必既明而且哲¶又以公而滅私
乃能盡紆餘卓犖之才亦不棄寒素¶卑㣲之士如某者
窮鄉孤進曲學陋生徒懐肝膽之<md:KR4d0211_SBCK_017-13b>¶輪囷殊乏文詞之婉
軟麤官拓落末路衰遲審已行¶而審已才了無足算非
<pb:KR4d0211_WYG_020-17b>
其義而非其道敢妄求知矧¶以駑姿猥當劇邑民風厖
錯簿領沉迷凡黽勉于事¶為盡遵循于條教居多逋事
已蒙轡䇿之寛豈有㣲¶能復被品題之重椎魯實慚于
誠慤迃愚何有于端¶方其秉心而奉公蓋本維藩之流
化謂或堪于繁要¶將有意于生成忝幸惟深寅縁有自
兹蓋恭遇某官¶挺生名世濟美相門為人物之依歸膺
屏翰之分寄¶洞見長吏治迹不待循行樂成士子聲名
毎形餘論¶因令頑鄙曲被采收某敢不勉稱褒言益堅
<pb:KR4d0211_WYG_020-18a>
拙守謹<md:KR4d0211_SBCK_017-14a>¶身率職用逃瘝曠之愆効節輸心誓竭糜捐之
報¶
　　代上太守啟¶
巾褠侍席嘗䝉一日之知銅墨効官將竊二天之庇¶静
惟幸㑹深劇依歸敢貢起居併伸悃愊恭以某官¶清明
而剛大洞達而端凝氣塞天淵名髙日月言語¶妙天下
根奥學之紛綸出入冠諸公凛英姿之竒傑¶輟從禁路
來殿名邦父母撫綏神明發擿姦吏掃蹤¶而落膽齊人
<pb:KR4d0211_WYG_020-18b>
吐氣而伸眉豈惟草木之知名兼見袴¶襦之流惠維藩
偃息報政推優復借一年已被褒崇¶之寵使宅百揆信
觀考慎之除某卑鄙賤生衰遲孤<md:KR4d0211_SBCK_017-14b>¶進猥叨吏屬行奉教
條念方隨牒以前趨尚及賜環¶之未至天其或者俾將
有所遇焉公實收之則宜如¶何報也瞻黄堂而仰斗傾
丹府以摇旌梅暑在時麥¶凉戒序益祈頥衛即慶登崇¶
　　代邑宰醮太一青詞¶
臣聞道雖不宰妙功用以難名神則無方挺精誠而¶可
<pb:KR4d0211_WYG_020-19a>
格輒傾㣲悃冒叩髙靈伏念臣猥以庸才濫當劇¶邑屬
陽盈之愆候繫旱虐之踰時雖徧走于神祠静¶無證効
蓋率由于粃政積有咎愆曽㣲禍罰之加身¶顧致枯災
之及物民將潔腹臣則何心是用祗祓淨<md:KR4d0211_SBCK_017-15a>¶場䖍延真侣
齊明厯吉懇欵求哀恭聞太一之尊儼¶在天神之貴位
通帝紀象著極樞豈惟當行次照臨¶誕敷五福實亦主
風雨水旱上躡三階敢對霄穹嚴¶遵科範披洞經于蘂
簡薦芳醑于瓊尊憑藉薫焚用¶上章而悔罪庶䝉開釋
<pb:KR4d0211_WYG_020-19b>
即從欲以流恩伏願肹蠁冥¶通飆㳺紛集上真昭答列
聖哀矜悼平民之非辜拯¶多稼之將槁風霆震薄驅左
落之神靈膏澤滂沱蘇¶中田之焦巻霃隂彌積霮䨴無
垠將期為三日之霖¶不特被一雷之地稽首重拜馳心
九闗<md:KR4d0211_SBCK_017-15b>¶　
　
　香溪集巻二十¶
<md:KR4d0211_SBCK_018-1a>¶
<pb:KR4d0211_WYG_021-1a>
欽定四庫全書
　香溪集巻
