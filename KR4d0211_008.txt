# -*- mode: mandoku-view -*-
#+TITLE: 香溪集
#+DATE: 2015-09-23 10:21:48
#+PROPERTY: JUAN 8


　　雜興五首
<pb:KR4d0211_WYG_002-3a>
雉驕有擅澤雞雄亦專栖乘人肆桀傲未異雉與鷄¶虚
張盡客氣不知墮危機雉驕或登爼鷄雄亦為犧¶嗟尔
桀傲子不戒將安之¶
荆梟昔見惡去楚将巢吳妖音不知革吳豈荆人殊¶梟
能戒頰舌勿復輕鳴呼雖荆亦容尔何必他邦居¶
髙蟬蔭嘉木未省螗斧危勇蟲亦何愚不顧黃雀飢¶癡
癡挾彈子已復露霑衣世事無不然古今同一悲¶
鵲噪得歡喜烏鳴得憎嗔烏鵲自有口噪鳴何預人<md:KR4d0211_SBCK_008-1b>¶烏
<pb:KR4d0211_WYG_002-3b>
飛聲啞啞鵲飛聲嘖嘖凢鳥從紛紛未用置肝鬲¶
彭亨着冠猪踉蹡上車鶴皇家一清明此輩束高閣¶龍
䕫雜鵷鷺庻位已叅錯少安眞可待四海得耕鑿¶我亦
幸豐年從容一邱壑¶
　　遣興五首¶
商山園綺徒雪髮映松露山間謂終老不踏市朝路¶一
朝前星匿羽翼起調䕶婆娑古衣冠笑定國儲副¶留侯
計偶爾曷遽動貞素因知古今士出處自冥數¶功名茍
<pb:KR4d0211_WYG_002-4a>
不免四老猶一助寜庸巧馳驅失尔邯鄲歩¶
少陵古詩伯未必眞豪人胡為冷炙辱自分潜悲辛<md:KR4d0211_SBCK_008-2a>¶莫
倚善題賦未悟嚴武嗔徒言磊落士不肯異其身¶
我逢劉潁川竟夕不向枕餘人偶對面白晝輙欲寢¶生
來不耐俗敢妄作題品猶嫌太分明客至姑與飲¶
龎眉困郎署白首命不遭猿臂無侯封徒負射虎豪¶兩
者阨天運材智俱莫逃向來鄧氏子志行劣可褒¶藉非
逢際㑹未免掾功曹
<pb:KR4d0211_WYG_002-4b>
翻雲覆忽雨昨火今已氷三塗九州險未似今人情¶人
言餘耳事令我不忍聼嗟哉泜水上刎頸遂寒盟¶
　　題八馬圖¶
何年畫工搦毛錐貌此八馬姿權竒青絲絡頭十二<md:KR4d0211_SBCK_008-2b>¶蹄
調柔意態行愉怡五馬放浪無維覊或齕或望仍¶廻嘶
一牧牽鞚一牧騎製度髣髴唐巾衣不知此馬¶生何時
昔周穆王逺遊嬉駕跨八駿驅東西高升崑¶崙躡瑶池
騮騄驥義勞飛馳日走萬里無停騑興元¶唐家危累棊
<pb:KR4d0211_WYG_002-5a>
百弮僅脫朱泚圍黃屋進狩懐光追八¶馬入谷七馬疲
筋攣肉綻行人悲兩者資世皆顚羸¶虚名何有千載垂
空得傳記流歌詩未如此馬閑猶¶夷牧坰不受鞭筴威
不踣險逺安無危泉甘草薦足¶自肥安用號駿稱雲騅
嗟哉畫意誰能知¶
　　寄謝潘舍人贈烏紗㡌<md:KR4d0211_SBCK_008-3a>¶野人儀矩初無華况復破㡌風簷斜先生有意念衰¶醜
折簡逺送新烏紗束巾試著出妨戸色若露洗凌¶晨鵶
<pb:KR4d0211_WYG_002-5b>
舍人様好信殊俗朽質得此慚無涯白癡稚子¶強解事
競道宜稱相讙譁輕寛不但愜當暑掉頭曝¶背仍堪誇
修容他日奉遊宴便可笑誚叅軍嘉從今¶旦暮戴公賜
閉關無事聊煎茶¶
　　遊蘭溪靈洞¶
朝曦杲晴空宿霧開紛披縈紆度墟曲犖确行溪湄¶橫
橋轉山腰丹堊明招提谽谺覷陰洞欲入愁途迷¶流泉
暗淙琤噴壑跳珠璣巖根石彩翠映水光參差<md:KR4d0211_SBCK_008-3b>¶窮髙上
<pb:KR4d0211_WYG_002-6a>
蒼岑支䇿行欹危林端出紺宇兀與浮雲齊¶曽來念舊
事歴歴經行時松長向如人今已老十圍¶我尚喜青鬢
還年未生絲偕遊數君子意擬探(平/聲)幽¶竒諸峯未歴覧
寒日還平西同携下前麓却望蘭陰¶歸明年艶陽春更
約相追隨當須各努力補屐尋幽¶期¶
　　題茂通弟斗齋¶
昔人驕豪自髫鬌萬里浪欲乗風破暮年志計轉難¶量
眼㸔一州如斗大今君容膝能自安高館不與身¶相關
<pb:KR4d0211_WYG_002-6b>
作齋似斗意闊逹宇量寜妨廣百間足明居世<md:KR4d0211_SBCK_008-4a>¶惟知足
寛窄在心非在屋莫言齋小礙人眉清絶坐¶銷愁萬斛
奉身那用有餘爲身穏心安君自知軟褥¶傍爐時枕肘
不須小帳更低埀(釋名小帳/曰斗帳)也知丈室¶含無際自有壺
公容客地斗齋我已戯題詩斗酒還¶當就君醉¶
　　寄題錢伯茂致政奉議遥碧軒¶
君不聞漢時遺榮兩大夫群公祖道傾京都去塵寂¶寞
絶繼踵但見畫手空傳圖君今心事能超古早束¶衣冠
<pb:KR4d0211_WYG_002-7a>
掛神武掉頭不待迫懸車廣受視君知孰愈世¶人分著
金籠頭或貪微名魚中鈎寜如君脫宦海去<md:KR4d0211_SBCK_008-4b>¶飽看遥碧
臨清流似聞逺目増明處宛如畫出城南¶句欵門何日
赴幽期坐挹雲岑爲君賦想當遐矚窮¶天垠吟憐修眉
濃緑新應嗤争利推車客不惜青山¶碾作塵¶
　　寄題何元晉亦樂堂¶
士生墮塵網窘若囚飛虫思牽黃耳不可得况欲雲¶卧
聽松風何郎可憐人恥與俗同調不作窮愁懊惱¶詩獨
<pb:KR4d0211_WYG_002-7b>
抱青山坐長嘯誅茅結屋傍林塘石蘭露菊秋¶風香掉
頭萬事一不顧仰天白眼傾壺觴邈予坐阻¶窺幽躅夢
到東牕攀緑玉裁詩寄似堂中人爲楷銀<md:KR4d0211_SBCK_008-5a>¶鈎冩高竹¶
　　送春曲¶
春光春光勸汝一盃酒我能爲春作高歌未解春能¶聽
歌否春歸有底急落盡桃花紅園蹊漠漠野陰静¶兎葵
燕麥空揺風風光幾何時背我忽如客殘絲欲¶㫁感春
心語燕勞勞上簾額我有惜芳意一春憐物¶華春來雪
<pb:KR4d0211_WYG_002-8a>
裏索梅笑春去悵望飛楊花春歸知復來¶柰此經年别
揺揚三月暮天愁鶗鴂一聲芳草歇歌¶竟我亦醉一棹
觥舡空明年待春花樹下放歌擎酒¶相迎逢<md:KR4d0211_SBCK_008-5b>¶　　春融融效李長吉體¶
天暄地媚春融融化工㸃染分花容東風夜半入香¶陌
雜樹曉繁争白紅蘭叢蕙根芳翠滴柳豔明眉輕¶羃䍥
紅顔緑鬢青春客壺中新醅鴨頭色殘絲冉惹¶愁如織
日暮低迷草萋碧
<pb:KR4d0211_WYG_002-8b>
　　同伯通端杲姪效盧仝體¶
一春癡癖門長扃兩耳不聞鶗鴂聲不知東南風掃¶盡
紅紫英行行㸃檢桃李徑但見樹子青冥冥門前¶水流
渠照灼須眉清科斗游其間脚股各已生渠旁¶草欝欝
草底蚯蚓鳴韻如抽繭絲幽咽得我聽念此<md:KR4d0211_SBCK_008-6a>¶瑣細物隨
時變音形黃河赤鯉或㸃額老驥塞黙長¶覉纓嗟嗟世
路眞難行¶
　　同茂通弟效温飛卿體
<pb:KR4d0211_WYG_002-9a>
海棠紅歇鶯停歌麥風時候猶淸和簾垂&KR0034;&KR1913;深院¶静
赤欄細柳陰婆娑池塘正覺幽事好萍葉藻蔓涵¶清波
一雙胡燕薇叢外銜得芹泥來補窠¶
　　送喬民瞻倅武昌¶
春風未緑江南草春信臘前梅蘂早水村着處是南¶枝
想見君行被花惱如君久合上華途胡爲半刺猶¶題輿
奉引未騎沙苑馬倅藩且食武昌魚頻年欣接<md:KR4d0211_SBCK_008-6b>¶游從樂
忽手别書空作惡江干跋馬望行艫日暮山¶寒雲錯莫
<pb:KR4d0211_WYG_002-9b>
徃聞南紀百戰場腥風殺氣吹湖湘只今¶江漢俱練静
棹謳雜發行連檣君從鸚鵡洲邉去歴¶歴遥㸔漢陽樹
莫言搥碎黃鶴樓凖擬書來寄佳句¶
　　送徐履之倅南昌¶
春山罨畫春江平江頭春舡椎鼓聲鍾陵别乗喚㠶¶席
笑㸔獵獵風揺旌明朝太末經行處懸愁望斷煙¶綿樹
勞勞檣燕亦留君且共推篷話情素鍾陵地雄¶古名都
美官况復稱題輿㸔君逸足展夷路逐電追¶風萬里餘
<pb:KR4d0211_WYG_002-10a>
前知按部勞綏撫簈篂行濕西山雨君家<md:KR4d0211_SBCK_008-7a>¶孺子有遺臺
試向東湖聊訊古蘭陰新漉酒吹醅更¶折江花勸引盃
聖代興亷訪良吏遲君却抱鶴書囬¶
　　六笑¶
我笑支道林逺移買山書巢由古達士不聞買山居¶我
笑賀知章欲乞鑑湖水嚴陵釣淸江何曾問天子¶我笑
陶靖節自祭真忘情胡爲托青鳥乃欲長年齡¶我笑王
無功琴外無所欲當其戀五斗乃獨不知足¶我笑杜子
<pb:KR4d0211_WYG_002-10b>
美夙昔具扁舟老大意轉拙欲伴習池遊¶我笑韓退之
不取萬乗相三黜竟不去觸事得䜛謗¶客言莫謾笑古
人笑人未必不受嗔螳螂襲蟬雀在<md:KR4d0211_SBCK_008-7b>¶後只恐有人還笑
君逥頭生愧不能語嘲評(去/聲)從今¶吞不吐譽堯非桀亦
何爲訕周譏禹終無取¶
　　讀揚子雲傳¶
老不曉事揚子雲綴文譏訶堅逐貧班生曲筆甚假¶借
謂不戚戚元非真草𤣥欲作後人計投閣自迷身¶不利
<pb:KR4d0211_WYG_002-11a>
王涯筮中好其書寜復逆知甘露事䵷聲紫色¶欺昏童
義士逺引如冥鴻胡為顛眩尚執㦸美新屈¶首稱臣雄
岷山沃野蹲䲭大拓落不歸良已過近危¶竟似井眉瓶
虚作反騷嗤楚些詭情懐禄遭嘲評但¶用筆墨垂聲名
文章要亦千古事久矣法言今正行<md:KR4d0211_SBCK_008-8a>¶　　讀王建射虎行¶
我讀射虎行感槩興長歎官差射虎得虎難山下逺¶立
常空還惜留猛虎著山裏射殺頋恐終身閑有如¶邉將
<pb:KR4d0211_WYG_002-11b>
圖偷安遵養草竊容其姦翻愁努力盡高鳥良¶弓掛壁
無由彎君不見劉巨容髙千里留毒自資媒¶富貴恐毒
去盡身不利坐令屈律褁頭人橫暴九州¶狂螫噬嗟嗟
忠臣心不移受刀摩頸甘如飴紛紛血¶刃勇不顧一死
未謝君王知官軍壯志同熊羆風煙¶不靖寜家為相公
誓欲平淮西慨言敵在歸無期霍¶公裴公今已矣我吟
射虎徒歔欷<md:KR4d0211_SBCK_008-8b>¶　　冬夜有感
<pb:KR4d0211_WYG_002-12a>
宵長倦觀書掩帙起微步徘徊簷隙月㸃綴竹梢露¶寒
空頑無風寂歴鴈時度不知何處村尚急野塘戽¶哀哉
當丙夜取水窮沮洳得無空魚群一舉不復顧¶那知今
竭澤無復魚可捕天公仁百物暴殄天所怒¶褰裳欲從
之告以盍長慮浮雲暗林野恐墮荆棘路¶出門還入門
此意定誰喻遣興強微吟凄凉不能句¶
　　送茂瞻兄機宜之官廣東(時年十七/)¶
黃蘆鬛鬛秋風腓鬼雨灑草南山悲長塗客子動愁¶肺
<pb:KR4d0211_WYG_002-12b>
徃徃捫轍多思歸我兄豈不感時節東床巻席将<md:KR4d0211_SBCK_008-9a>¶何之
自言南州有元帥標鑒本是陽秋皮薦紳奔走¶欲定價
一見許我竒男兒提撕表奏置戎幕使我坐¶幄官機宜
高生所媿國士知不辭觸熱向武威我今¶去路雖千里
敢以驅馳負知己南州最盛肩京都惜¶别欲語停盃徐
地靈孕秀多異産鼊皮蚺膽如蟲蛆¶舊聞民俗蠻頑甚
蜂屯蟻雜難爬梳聖朝神化與換¶骨詎事草薙髠根株
我兄智嚢載大腹撫俗自應才¶有餘腰間長劍生銅吼
<pb:KR4d0211_WYG_002-13a>
可盡沙蟲快屠狗後當歸路¶持旌麾六印黃金大如斗¶
　　贈青城道人<md:KR4d0211_SBCK_008-9b>¶道人來自青城巔飄飄逸氣凌雲烟青鞋布襪久遊¶世
踏盡海宇名山川琴心三疊得妙㫖華頂一路通¶幽禪
自言早歳拾瑶草徃徃鶴上逢真仙惜哉食服¶只半劑
猶與人世相周旋曽期汗漫九垓外决去已¶復揮騾鞭
伊予此生一念誤遂墮塵網嗟拘攣鏡中¶華髮已踈索
肘後丹經猶棄捐三山銀闕渺何許悵¶望碧海波翻天
<pb:KR4d0211_WYG_002-13b>
因君告我獨徃意技癢竦踴心茫然¶莫言得道兩塵隔
蓬島只在柱杖前定知後㑹君刮¶眼㸔我玉鍊還頹年¶
　　理喻<md:KR4d0211_SBCK_008-10a>¶郵亭覉客寒無氊夜懐家山情惘然燈前坐感雨蕭¶瑟
浩歎達曉愁無眠鄰翁不出蓬茨裏聴雨聽風心¶似水
黃昏鼻息已雷鳴徃徃簷喧不經耳愁霖一種¶聲紛紛
鄰翁不聞覉客聞是中轉物有妙理起予暗¶契瞿曇㫖¶
我眠鼻息鄰家驚耳不自聞齁䶎聲我耳忽鳴韻清¶磬
<pb:KR4d0211_WYG_002-14a>
旁人對面那能聽耳鳴如心念鼻息如已過心念¶潛萌
衆莫知己過自迷人㸔破歴歴眼前皆要理舉¶世何人
無鼻耳¶
　　雜興四首<md:KR4d0211_SBCK_008-10b>¶水母雖目蝦竟自了無覩如人心茍盲記誦亦何補¶當
須見精義一覧洞千古可效章句徒冥迷自聾瞽¶
乞火固得火不如鑽燧多寄汲非無泉鑿井泉盈科¶君
子貴自得頋豈求之他心焉有餘師柰彼自棄何
<pb:KR4d0211_WYG_002-14b>
飢人嗜敗肉渴者甘腐漿一為飢渴害食飲俱失常¶况
兹方寸間邪欲紛難量微哉此心害禍甚飢渴傷¶
昔人稱水淫好潔若無奈居然一日間洗滌十餘過¶君
㸔七尺軀孰與此心大洗心儻亦爾㑹絶客塵涴¶
　　聼琴¶
坐人皆聽琴未必知琴音相知紛滿眼未必相知心<md:KR4d0211_SBCK_008-11a>¶知
音如子期知心如鮑叔此道久寥寥誰其踵高躅¶古聲
勿復彈古心徒自憐知音惟月露知我其惟天¶君不見
<pb:KR4d0211_WYG_002-15a>
只今人情如紙薄只今世路如溪惡咄嗟許¶事不足論
鳥跡微茫度寥廓¶
　　寓居寳惠寺喜晴登山¶
喜霽出招提愛山登嶪岌林端已殘照路草猶半濕¶丹
崖斷雲歸翠竇飛泉入長天没鳥影逺水動虹吸¶塵襟
得遐瞰爽氣橫來集欲逐野僧還更㸔空翠立¶
　　次韻端方姪過予偕行南村翫月¶
焚魚共酌田家醴歡酣逓嘯涼風起子諳懶叔故相<md:KR4d0211_SBCK_008-11b>¶㩦
<pb:KR4d0211_WYG_002-15b>
指㸃村南聊縱履行行林影揺參差柱杖扶我長¶過眉
幽尋極眺不知倦路轉石角時鈎衣泉聲入耳¶淙琤玉
何許泠泠砧杵續悠然發興見南山林壑盤¶紆如岳麓
喧卑逈隔區中縁况復華月升東邉明凝¶苔露正皎皎
浄映石瀬彌姢姢方欣清景多幽事揚¶輝莫遣浮雲蔽
絶憐螢影巧自持却厭蛙讙苦无謂¶歸來阿朗傍隅趍
示我長吟意有餘明宵有月更相¶就還㸔玉輪遊舞雩¶
　　送茂安兄知縣之任永嘉
<pb:KR4d0211_WYG_002-16a>
不齊宰單父廪廪德埀久當年誠化洽誰忍輙欺負<md:KR4d0211_SBCK_008-12a>¶能
令夜漁人有得棄不取何因政乃爾賢助則多有¶東嘉
侔洛師雅號士淵藪儒風旣純古俗習自忠厚¶兄行試
牛刀豈復勞决剖鳴弦㑹多暇遇事无掣肘¶懸知著嘉
蹟逺與宓生偶匪謂得聲榮期兄富師友¶
　　次韻端臣姪雨晴出郊¶
雨中爛漫睡門徑横林扉朝暉入甕牖起我聊伸眉¶良
遊眺江郊攬袂風披披平瀛漲新緑灔漾揺晴陂¶雲巒
<pb:KR4d0211_WYG_002-16b>
靄空翠烟樹森華滋潭漁下罣䍡隴種行樓犂¶貪穿康
樂屐更杖原思藜阿宜倦遊還心事嗟多違¶新功在琢
句非復吳下時淵明賦歸來今是知昨非<md:KR4d0211_SBCK_008-12b>¶君㸔古賢逹
茹草甘長飢悠悠身外事凛凛胷中竒¶因賡喜霽作用
代城南詩¶
　　送袁上人還銅山¶
上人眼睛黃游藝出天悟胷中七曜歴掌上九籌數¶通
醫諳百藥襲氣了三住餘猶窮衆術辨口劇河注¶誰云
<pb:KR4d0211_WYG_002-17a>
不拘教心實謹律度提携木上座自足勤逺歩¶丁丁啄
郊扉起我曳塵屨高談翠竹法時覔碧雲句¶語以丘軻
書竦踴知詠慕南山古花界可隠𤣥豹霧¶挽使小淹留
懐歸錫難駐長途雪没脛栗烈正寒沍¶披披拂風袖笑
話巖中趣巾瓶到銅山鐘梵歳云暮<md:KR4d0211_SBCK_008-13a>¶浮雲亦何意南北
自來去遲爾青春深過予碧溪路¶
　
　
<pb:KR4d0211_WYG_002-17b>
　
　
　
　
　
　
　
　香溪集巻二

<pb:KR4d0211_WYG_003-1a>
欽定四庫全書
　香溪集卷三　<md:KR4d0211_SBCK_008-13b>¶　<md:KR4d0211_SBCK_009-1a>¶　　　　　宋　范浚　撰
　　詩
　　　寄題餘姚嚴公堂
　　　歎旱
　　　戱贈蜀僧清鑒
　　　讀長門賦
　　　上李舍人
<pb:KR4d0211_WYG_003-1b>
　　　送徐彦思倅建安
　　　擬李太白笑矣乎
　　　龍游吳宰因勸農過寓居
　　　龍游王丞過寓居
　　　四月一日偶成三絶句奉勉諸友
　　　送李國佐還三衢
　　　送趙安伯縣丞之任
　　　凌霄花
<pb:KR4d0211_WYG_003-2a>
　　　題武康唐伯南掃月軒
　　　寄題鄭亨仲可友亭
　　　四睡
　　　暮春病起絶句二首
　　　浦江華藏寺如勝上人欲募施者開田佐僧供
　　　　以長老皎公書來求予詩作二十韻奉勉
　　　郊行探春得梅林攀玩為樂因成詩示偕行
　　　次韻樓仲輝郎中游天王寺登城晚歸三絶句
<pb:KR4d0211_WYG_003-2b>
　　　次韻端臣姪感興
　　　次韻婺守林懿成檢正游赤松絶句四首
　　　次韻端臣姪喜雨
　　　送别姚令聲刪定還諸曁
　　　示姪
　　　示友
　　　送張子經撫幹還臨安幕
　　　送葉彦益縣丞之任
<pb:KR4d0211_WYG_003-3a>
　　　對酒分和杜詩
　　　游赤松觀
　　　次韻茂通弟立春四首
　　　贈清鍳上人
　　　寄題趙叔才秀芝堂
　　　苦寒行
　　　凄凉行
　　　三月二十六日夜同端臣端杲姪觀異書
<pb:KR4d0211_WYG_003-3b>
　　　四月十六日同弟姪效李長吉體
　　　偶作二首
　　　狂泉
　　　次韻茂永兄論有無之作
　　　己巳十二月二十九¶日同端臣端杲姪觀王右軍
　　　　帖并晉書以白藕薦酒成詩
　　寄
